# గ్రంథము: శ్రీరమాపరిణయము
# రచయిత: తరిగొండ వెంగమాంబ
# అధ్యాయము: 024
# శీర్షిక: వకుళమాలిక పలుకులు

వకుళమాలిక హరి - వాంఛితం బెఱిఁగి

యకలంకముగఁ బల్కె - నబ్ది నీక్షించి:

'జలధి! నీ జహుజన్మ - సంస్కారమహిమ

వలన నియ్యాది దే -వత కూఁతురయ్యె,

వేదాంత వేద్యుఁడై, - విశ్వాత్ముఁడైన

ఆదిమహావిష్ణు - వల్లుఁడై వెలసెఁ;

గావున నీ భాగ్య - గౌరవమహిమ
భావింపఁ దరమె యా - బ్రహ్మకునైన?

నెమ్మది, నటుగాన - నీవు నీ సుతను

సమ్మతి సుంచుమీ! - స్వామి చెంగటను,

అలర మీ కన్న నే - నధికంబుగాను

కలుముల చెలి నిందు - గారవించెదను;

హరికటాక్షము గల్గి - నపుడు మీ సుతకు

గురుసౌఖ్యములకుఁ ద-క్కువ లేదు గనుక,

సంతోషమున రమా - సతిని మా స్వామి

చెంతనే నిల్పుఁడీ! - చింత యేమిటికి?

అనఘ! యీ స్వామి చి - త్తానుగుణ్యముగ
మనకు వర్తించుట - మర్యాద' యనిన,

సాగరుఁ డా మాట - సమ్మతించుకొని

వేగ భార్యలకు న - వ్విధము బోధించి,