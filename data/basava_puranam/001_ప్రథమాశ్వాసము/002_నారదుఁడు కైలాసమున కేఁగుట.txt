# గ్రంథము: బసవపురాణము
# ఆశ్వాసము: ప్రథమాశ్వాసము
# విభాగము: 002
# శీర్షిక: నారదుడు కైలాసమున కేగుట

నారదుండను మునినాయకోత్తముడు
భూరిసర్వాంగముల్ భువిబొదమ్రొక్కి

ముకుళితహస్తుడై మ్రొక్కుచు మఱియు
సకలలోకాలోకచరితంబు లెల్ల

విన్నవింపగ నున్న కన్నెర్గి శివుడు
వెన్నెలగలకంట వీక్షింపుచున్న

యవసరోచితమున నంబికాదేవి
శివుననుమతమునజేసన్నబిలిచి

పోయివచ్చినకార్యములు విన్నపంబు
సేయు మీ వున్నట్లు శివునకు ననిన

నమ్మునీశ్వరుడు మహాలింగదేవు
సమ్ముఖుడై కరాబ్జమ్ములు మొగిచి
