# కాండము: అయోధ్యాకాండము
# అధ్యాయము: 006
# శీర్షిక: రాముఁడు కైక నగరి కేఁగుట

యాదటఁబిలిచితెమ్మని పంచె.”ననుడు

మోదించి చిఱునవ్వుమొలకలు నిగుడ

ధరణిజ నటయుంచి తాను లక్ష్మణుఁడుఁ

గరమర్థి రథమెక్కి కడఁకతో వెడలి

చనునెడఁ బాండుర చ్ఛత్రచామరలు
ననువొందఁగాఁబూని యనుజుండునడవ

చతురంగబలము లసంఖ్యముల్‌ గొలువ

నతులవాద్యములు మిన్నంది ఘోషింప[వా.రా. సర్గ 17]

వందిబృందంబు గైవారంబు సేయఁ

జెందిపుణ్యాంగనల్‌ సేసలు సల్లఁ

బురజను లానందమున జయవెట్ట

నరనాథునగరి కున్నతగతి వచ్చి

యరదంబు డిగి రాముఁడర్థిఁ గైకేయి

వరమందిరముఁజొచ్చి వలనొప్పనచట[వా.రా. సర్గ 18]

వదనంబు వాంచి వైవర్ణ్యంబు మించి

పెదవులు దడుపుచుఁ బెంపెల్ల నుడిగి

యుడుగక కన్నీళు లొలుక శోకాగ్నిఁ

బడికాలు దశరథపతిఁ జేరఁబోయి

కరము భీతిలి మ్రొక్కి కైకకు మ్రొక్కి

కరములు ముకుళించి కడువిస్మయంబు

వెఱవెఱపాటును విహ్వలత్వంబు

వెఱపును మఱపును వీడుజోడాడ:

“నో దేవి! యిది యేమి యుర్వీశ్వరుండు

నా దెసఁజూడఁడు? నా తప్పులేమి?

ఈ విన్నదనమును నిట్టిదుఃఖంబు

నీ విచారము రాజు కే వెంటఁగలిగె?”

ననవుడుఁగైకేయి:“యధిపుచందంబు

వినుపింతు నీవు గావించెదవేని.”

ననిపల్క రఘురాముఁ“డది యేమితెఱఁగు

వినుపింపుమో యమ్మ! విశదంబుగాఁగఁ;

దండ్రివాక్యములకై దారుణశిఖల

వేండ్రమౌనగ్నిలో విషధిలోనైనఁ

బడియెద; విషమైన భక్షించువాఁడ;

జడియక వినుపింపు; సత్యమీపలుకు.”

అనవుడుఁగైకేయి యా రాముఁజూచి

మనమునఁగృపమాలి మఱి సెప్పఁదొడఁగెఁ:

---
పాదసూచికలు (Footnotes):
[1]  డించి
[2]  ఁగదలి
[3]  ఁబోవ
[4]  యుడుగని
[5]  యున్న
[6]  భీతినొంది
[7]  పల్కుటయు
[8]  మాట