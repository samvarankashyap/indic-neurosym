# కాండము: అయోధ్యాకాండము
# అధ్యాయము: 019
# శీర్షిక: రాముఁడు దశరథు నూరార్చుట

రాముఁడా దశరథరాజు నీక్షించి
యా మహితాత్ముతో నచలుఁడై పలికెఁ

బదునాలుగేఁడులుఁబ్రకటదుర్గములఁ
బదునాల్గుదినములపగిది వర్తించి

ధరణీశవత్తు సంతాపింపవలదు
భరతుండు నా కంటె భక్తుండు నీకు

నతనిఁబట్టముగట్టు మాత్మఁ గైకేయి
కృతకంబునకు మదిఁ గింకిరిపడకు

మా తల్లి నీకు నెమ్మది సేవసేయు
నా తన్వి మీరును నరయుఁడు కరుణ

నని ప్రదక్షిణముగా ననుజుండుఁదాను
జనకజయును వచ్చి చాగిలిమ్రొక్క

నడవికిఁబోయి మీ రరుగుదెండనుచుఁ
గొడుకులఁగోడలిఁ గోర్కి దీవించె

నా సమయంబున నర్థి మువ్వురును
గౌసల్య పాదపంకజముల కెఱఁగ

వెలఁది రాఘవుఁడున్న వేషంబుఁజూచి
పలుమాఱు విధిఁదూఱి పలవించి పిదప

---
పాదసూచికలు (Footnotes):
[1]  పతిఁజూచి
