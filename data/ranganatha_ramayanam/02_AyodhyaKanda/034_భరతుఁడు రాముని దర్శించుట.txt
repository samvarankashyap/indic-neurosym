# కాండము: అయోధ్యాకాండము
# అధ్యాయము: 034
# శీర్షిక: భరతుఁడు రాముని దర్శించుట

బలువిడి నేతెంచు భరతసైన్యముల

కలకలధ్వనుల నాకర్ణించి బిట్టు[వా.రా. సర్గ 99]

కలఁగి నల్గడఁబాఱుకరివరాహముల

బలుమృగంబులఁజూచి బలధూళిఁజూచి:

“యిట ధూళి దివిఁబర్వనేమి కారణమొ!

యటువోయి యరసి ర.”మ్మనిన లక్ష్మణుఁడు

వేవేగ నొక మహావృక్షాగ్ర మెక్కి

భావించి యుత్తరభాగంబునందు

బలములఁబొడగని భానువంశజుల

బలుబిరుదులతోడి పడగలు సూచి

యిచ్చలో:“భరతేశుఁడిట రాముమీఁద

వచ్చుచున్నాఁ.”డని వడి నిశ్చయించి

పటువజ్రమద్రిపైఁ బడుభంగి దోపఁ

జటులసత్త్వమున వృక్షము డిగ్గనుఱికి

వారక రోషదుర్వారుఁడై వచ్చి

యా రామవిభుఁజూచి యనియె లక్ష్మణుఁడు:

“అడవికి నినుఁబోవనడచి నీ రాజ్య

మడరి యంతయుఁగొని యంతటఁబోక

ఘనశక్తి నీ మీఁదఁగైకేయికొడుకు

సనుదెంచుచున్నాఁడు సబలుఁడైవీఁడె.

అవె చూడు కోవిదారాది ధ్వజంబు;

లవె చూడు భటులవీరాలాపములును;

శరచాపకవచముల్‌ సరిఁబూని నీవు

భరతుని కెదురుగా బలువిడి నడవు;

నిలువకు; కాదేని నీవు సీతయును

దొలఁగుము; నీ శాంతి దుది నింతసేసె;

నేనింక సైరింప; నిటవచ్చెనేని

వీనిఁజంపెద.”నన్న విని రామవిభుఁడు:

“నాకుఁదమ్ముఁడవయ్యు నా తోడఁబుట్టి

నీకిట్టియవినీతి నేఁడేల కలిగె?[వా.రా. సర్గ 97]

భ్రాతృవత్సలమూర్తి పరమపావనుఁడు

నీతికోవిదుఁడు మానిత ధర్మరతుఁడు

భరతుండు నీకంటె భక్తుండు నాకు;

భరతునిదెస నొండుపాపంబు లేదు;

..........
ఎఱుఁగవా భరతునిహృదయ మేమియును?

బలపరాక్రమశాలి ప్రాజ్ఞుండు భరతు
నలఁతిమాటలు పల్క నలవియె నీకు?

మన తండ్రిపనుపున మనము కానలకుఁ
జనుదేర నతని దోషములు పల్కెదవు?

భరతునిమీఁదికిఁబనికిరాఁగలమె?
యెఱుఁగ వింతయెకాని యీ సాధనములు

నా మదిలోన నిర్ణయము ధర్మార్థ
కామంబు లేమానఁగావించునట్టి

తమ్ములకే గాని తనమేలు దలఁచి
సమ్మతింపను దివ్యశరములయాన

మిమ్ముఁగాదని నాకు మేదిని యేల?
యిమ్మెయిఁబ్రాణంబు లేటికి నాకు?

సతతంబు నా ప్రాణసదృశుండు గాన
యితఁడయోధ్యకు వచ్చి యిన్నియుఁదెలిసి

నన్నుఁజూడఁగ వచ్చినాఁడేమొ? కాని
యున్నబుద్ధులు వాని కొకనాఁడులేవు

తల్లికై కడునల్గి తండ్రి నూరార్చి
యెల్లరాజ్యంబు నన్నేలింతు ననుచు

నిది పనిగా వచ్చెనేమొ? యా భరతు
హృదయంబునకుఁగలదే చలనంబు?

పదరి యాతని నొవ్వఁబలికితివేని?
యది నన్ను దూషించునట్లుగాఁదలఁపు

మన్నదమ్ములఁదండ్రి నవనిపై నెందు
విన్నామె చంపిన వీరశేఖరుల?

నదిగాక యవనిపై నాశ నిక్కముగ
మది నీకుఁగలిగిన మాటమాత్రమున

భరతుచే నిప్పింతుఁబాలింపు నీవు
ధరణియెంతయును బో దయతీరె మాకు(?)

నతఁడు నామాట గాదని మీఱ వెఱచు
హితుఁడని పలికిన నేమియు ననక

తలవాంచి తనలో తాఁజాలఁగ్రుంగి
వెలవెలనై మాట వెడలక యుండి

యూరకె మాటాడకుండ రాదనుచు
వేఱె తా నొకయుక్తి వెదకి లక్ష్మణుఁడు

గతి గూడుకొని యీసు గనిపించనీక
క్షితిసుతారమణు నీక్షించి యిట్లనియె

దశరథుఁడిచటికిఁదా వచ్చెనేమొ?
కుశలంబు లరసి కన్గన వేఁడి మిమ్ము

జేరవచ్చినను జూచెదముగాకనుచు
నేరుపాటుగ నన్న యింగితంబెఱిఁగి

యెటులనో వీర లీయ(డ)టవులయందు
నిటులుండవచ్చునే? యే బోయి తోడి

తెత్తుఁగా కని యరుదెంచెనో? లేక
మెత్తని మేనిది మేదినీతనయ

యని యెంచి యా సీతనైనను దోడు
కొని పోవ వచ్చెనొకో? జనకుండు

అని పల్కయగు నన్న యనుజునిఁజూచి
జనకజ వినఁగ లక్ష్మణునితో ననియె

మనల నయోధ్యకు మఱలఁబ్రార్థింపఁ

జనుదెంచుచున్నాఁడు సందేహముడుగు,

కడవకు.”మనుడు రాఘవునాజ్ఞపెంపు

గడవ భీతిల్లి లక్ష్మణుఁడూరకుండె.

భరతేశుఁడప్పుడు పౌరులహితుల

దొరలసమస్త యోధుల నొక్కచోట[వా.రా. సర్గ 98, 99]

విడియించి, తల్లుల వెనుకఁదోడ్తేరఁ

గడఁక వసిష్ఠునిఁ గట్టడ సేసి,

గురుభక్తిసూతుఁడు గుహుఁడుఁదోడుగను

నరిగి తమ్ముఁడుఁదాను నగ్గిరి యెక్కి

వరుస నయ్యడవిత్రోవలు దెలియుటకుఁ

గరమర్థి సౌమిత్రి గట్టినయట్టి

గుఱుతులు గొన్ని గన్గొనుచు నల్గడల

నెఱిఁబరికించుచు నిఖిలాస్త్రశస్త్ర

..........
చాలఁజెన్నగు పర్ణశాలలోపలను

నారచీరలును నున్నతి జడల్‌ దాల్చి
చారువైఖరిఁగుశాస్తరణంబుమీఁద

నచలుఁడై వీరాసనాసీనుఁడగుచు
నుచితప్రసంగంబు లొనరింపుచున్న

లోకైకవిభు నార్తలోకశరణ్యుఁ
గాకుత్థ్సతిలకు రాకాచంద్రవదనుఁ

గరుణాసముద్రు నా కర్ణాంతనయను
నరుణారుణాధరు నాజానుబాహు

నీరదనిభగాత్రు నిత్యకల్యాణు
వీరశేఖరు ధనుర్వేదపారగుని

లాలితపద్మపలాశలోచనుని
నీలమేఘశ్యాము నిరుపమాకారు

హలకులిశాదిరేఖాంకితచరణు
నలఘుసత్యవ్రతు నాద్యంతరహితు

మునివేషధారు సమ్మోహనాకారు
గనుఁగొని..........

జాలపాలితసువిశాలాంగణములఁ

జాలఁ జెన్నగు పర్ణశాల కేతెంచి

మునివేషమునఁజాలముదమొందురాముఁ

గనుఁగొనియాత్మలోఁగలఁగి శోకించి

“పొలుచు కాంచనగృహంబుల నుండువాఁడు

లలి దూలి పర్ణశాలల నున్నవాఁడు;

పొగడొందుపువ్వుఁబాన్పున నుండువాఁడు

జగతిపైఁ బూరిసెజ్జల నున్నవాఁడు;

నెఱసి కిరీటంబు నెఱిఁదాల్చువాఁడు

తఱచైన జడలొప్పఁదాల్చియున్నాఁడు;

నోలి రాజులు గొల్వ నుండెడువాఁడు

లోలత మృగములలో నున్నవాఁడు;

మేలిచందనమును మెయిఁబూయువాఁడు

ధూళిధూసరితుఁడై తూలియున్నాఁడు;

పొనర దివ్యాంబరంబులు గట్టువాఁడు

మునివృత్తి వల్కలంబులు గట్టినాఁడు;

పొసఁగ రసాన్నముల్‌ భుజియించువాఁడు

కసరుఁగాయలఁబ్రొద్దు గడపుచున్నాఁడు;

చూచితే శత్రఘ్న! శుభమూర్తి రాముఁ

డీచందమున దుఃఖ మీఁదుచున్నాఁడు;

కైకేయి పాపంపుఁ గడుపునఁబుట్టి

యీ కష్టదుర్దశ లిటు సూడవలసె.”

ననుచుఁదమ్ముడుఁదాను నా రామవిభునిఁ

గని మ్రొక్కుటయు వారిఁగౌఁగిటఁజేర్చి[వా.రా. సర్గ 100]

కన్నుల హర్షాశ్రుకణములు దొరుగ

వెన్నులు నివిరి భావించి దీవించె.

నహిమాంశుకులునకు నా సుమంత్రుండు

గుహుఁడు మ్రొక్కిరి భక్తికొనసాగ నపుడు.

ధరణిజకును సుమిత్రా తనూజునకు

భరతశత్రుఘ్నులు ప్రణమిల్లి నిలువఁ

గుశపీఠముల నుండఁగోరి రాఘవుఁడు

దశరథుసేమంబుఁ దల్లుల శుభము

పలుమాఱు నడుగుచు: “భరత! నీవేల

యిల యేల కింత దవ్వేఁగుదెంచితివి?

అని పల్క భరతుఁడత్యాపన్నుఁడగుచుఁ
దనజడ లన్న పాదములపైఁబొరలఁ

గ్రమ్మర విలపింపఁగని రఘూద్వహుఁడు
తమ్మునిఁ దనయంకతలమున నునిచి

శిరము మూర్కొని రెండుచేతుల నతని
యుర మప్పళించి మృదూక్తి నిట్లనియె:

మన తండ్రి యిపుడు సేమమున నున్నాఁడె?
వినిపింపు మల్లన విడిచి యిక్కడికి

వత్తురే? మేనులు వసివాళ్లు వాడ
వత్తులై మీ రున్నవైపులు చూచి

కలఁగెడి చిత్తంబు గహనభూములకు
వెలువడి రా నేల? వినిపింపుమన్న

రాదుగదా? దశరథునకుఁగొదువ
లేదుగదా? వాని లెక్కింపఁబురిని

నని పల్క నేమియు ననకున్న భరతు
మనసులో దుఃఖంబు మఱపింపఁదలఁచి

హితము వల్కఁగ మదినెంచి శ్రీరాముఁ
డతనితో మఱియు నిట్లని పల్కె నపుడు

భూతలాధీశు పంపున రాజవగుచు

నీతితోఁ జేయుదే నీవు రాజ్యంబు?

దశరథేశునకు సత్య ప్రతాపునకు

విశదపుణ్యునకుఁగావింతువే పూజ?

తల్లులనెల్ల నాదరము ల్లసిల్ల

నుల్లంబు సల్లఁగా నూఱడింపుదువె?

కోవిదు మత్కులగురుఁ దపోనిష్ఠు

నా వసిష్ఠు గరిష్ఠు నలరింతె నీవు.

అగ్నిహోత్రముల సంధ్యాకాలనియతి

భగ్నత లేకుండఁ బాలింతె నీవు?

సుజనులౌమంత్రులచొప్పెల్లఁ దెలిసి

విజయమూలము మంత్రవిధి యెఱుంగుదువె?

అనురక్తులైనట్టి యాప్తులు నిన్నుఁ
గని కొల్వ సకలసౌఖ్యముల నున్నావె?

నీవు చెప్పినమాట నిజమని నమ్మి
సేవకు లెపుడు వచ్చి భజింతురయ్య?

యెదుటివారలమర్మ మెఱిఁగి యీ వేళ
కిది యుచితంబని యెంచి భాషింప

వలఁతులౌ వేగులవారు కన్నులుగఁ
దెలియుదువే? యెల్ల దిశలకార్యములు?

పరమహీపాలుర పట్టున నీకు?
నెఱుఁగంగఁదగుఁబదునెనిమి దెట్లనినఁ

దొలుత మంత్రి పురోహితుఁడు యువరాజు
దళవాయి గొల్ల(?)లంతఃపురకర్త

యాజ్ఞాధికుఁడు దీర్చునతఁడు నెచ్చెలియుఁ
దజ్ఞుఁడై సెలవు లేతరిఁజేయునతఁడు?

నగరంబు పాలించునరనాయకుండు?
తగవరి ధర్మశాస్త్రము దెల్పువాఁడు

చనవరియుఁదలారి సాలదుర్గములఁ
దన గతినుండు నాతఁడు ననఁబరగు

వారలతెఱఁగు సర్వంబు నానాఁట
నేరుపాటుగ విందె యే కతంబునను?

వేదశాస్త్రంబుల విడిచి చార్వాక
వాదతర్కంబు లావలఁగొన్ని నేర్చి

దుర్మతి పాషండ దుర్జన శ్రేణి
కూర్మిఁజేరఁగనీవె కొలువులోపలికి?

నిన్ను నమ్మినవారు నిఖిలభోగముల
నున్నారె? వంచన యొకయింత లేక?

యిల్లాండ్రతో మర్మ మెఱిఁగించఁబోక
..........

యపరరాత్రుల..........
..........

అపరరాత్రుల లేచి యర్థచింతనము

నిపుణతఁజేయుదె నీవు నిత్యంబు?

నరసి యుత్తమమధ్యమాధమజనుల

వెరవుతోఁ బనిగొందువే తగినట్లు?

తనవారియెడనైనఁదగ వూది దండ

మనురక్తిఁజేయుదె యపరాధ మెఱిఁగి?

మతిమంతు సకలసమ్మతు స్వామిహితుని

వితతవిక్రము సైన్యవిభుఁ జేసినావె?

కొలిచినవారికిఁ గోరి జీతములు

నిలువ గాకుండ సన్నిధి నొసగుదువె?

చారులవలన రాష్ట్రముల వార్తలును

వైరుల తెఱఁగు సర్వము నెఱుంగుదువె?

జాలిఁదూలెడు పేదసాదుల మొఱలు

వాలాయముగ విందువా గర్వముడిగి?

యర్మిలి వర్ణాశ్రమాచారవిహిత

ధర్మంబు లరయుదె తడఁబడకుండఁ?

జోరుల జారుల సుడియంగనీక

వారల దండింతె వదలక పట్టి?

చతురంగబలముల సన్నాహపటిమ

నతియుక్తిఁజేయుదె యప్పటప్పటికి?

ధనధాన్యవస్తుసద్భటసమేతముగ

మునుపుగా గడిదుర్గముల బలియింతె?

యన్యాయములు సేసి యర్థముల్‌ గొనక

మాన్యతఁబ్రోతువె మఱి కాపుగడల?

నర్థలోభమున విప్రాగ్రహారముల

నర్థ మెత్తవుగదా యరవీసమైన?

నెపుడు గోబ్రాహ్మణహితముఁగోరుచును

నిపుణుఁడవై ధర్మనిష్ఠ నుండుదువె?

శక్తిత్రయంబును షడ్గుణంబులును

సక్తిఁబంచాంగముల్‌ చతురుపాయములుఁ

బదునాల్గురాజపాపంబులుఁదెలిసి

సదయత మనుధర్మశాస్త్రపద్ధతిని

దేవతా పితృ మహీదేవతాపూజ

గావించి స్వర్గంబుఁగాంచు భూవిభుఁడు;

నీవును నా రీతి నీతి రాజ్యంబుఁ

గావింతువే?”యంచుఁ గాకుత్స్థుఁడడుగఁ

గరములు మొగిచి గద్గదకంఠుఁడగుచు

భరతుండు రామభూపాలుతో ననియె:

“నీ ధర్మసరణి నా కేమియుఁదెలియ

దో ధర్మనిపుణ! యింకొక వార్త వినుము:[వా.రా. సర్గ 101]

నృపకులాధీశ్వర! నిన్నుఁగానలకుఁ

గృపమాలి కైకేయి కినిసి పొమ్మనినఁ

దడయక నీ విట్లు తాపసవృత్తి

నడవికి విచ్చేసి: తది యాదిగాఁగ

నలఁతలఁదూలి యేడగునాఁడు నిన్నుఁ

దలఁచుచు మృతుఁడయ్యె దశరథేశ్వరుఁడు.

ఏనును బితృమేధ మెల్లను జేసి

కానల మీరుండఁ గాన వచ్చితిని.”

..........
జనపతి కన్నీరు జలజలరాల

భావంబు చెదరి సంభ్రమచిత్తుఁడగుచు?
నా వీరశేఖరుం డడలుచుఁబలికెఁ

గీడైనమాట. కైకేయికుమార!
యాడుదురే? యిట్టు లదరుపాటునను?

ఏగతి నోర్తు నన్నిటు లెడఁబాసి?
యా గుణనిధి తండ్రి యంతరించినను

మనజనకుఁడు వోవ మహియెల్ల నెట్టి
యనువునఁదల్లడమందెనో యపుడు?

దశరథుగతి నయోధ్యారాజధాని
వశమె? యేలంగ నెవ్వారలకైన?

నే లేనిచోఁ దండ్రి యేపెల్లఁదీర్చి
మేలు గైకొంటిరి మీరలిద్దఱును

ఎందుకు నా జన్మమిఁక ననువంటి
నందనుఁడుండి యుండనిచందమయ్యె

నెన్నినాళ్లకునైన నిఁక ననువంటి
చెన్నఁటికి నయోధ్యఁజేరంగఁదరమె?

నన్ను నా తండ్రి నానాఁటికిఁజేయు
మన్నన లే నెట్లుమఱతు నుల్లమున?

నేరుపు నేరమి నెమ్మది నోర్చి
చేరి యెవ్వరు బుద్ధి చెప్పెడువారు?

నను నొక్కపాలును నందనులెల్లఁ
దన కొక్కపాలుగాఁదలఁచు భూవిభుఁడు

వనవాస మీడేర్చి వచ్చిన నన్నుఁ
గనుఁగొని వారింపఁగలతండ్రి వోయె

నెవ్వరు నా రాక కెదురులు చూతు?
రెవ్వరియడుగుల కేను వ్రాలుదును?

గన్నుల నానందకణములు దొరుగ
నన్ను దీవింప నున్నారె యింకొకరు?

పలికి బొంకఁగ లేక ప్రాణముల్‌ విడిచె
నలఘుసత్యవ్రతుఁడైనట్టి తండ్రి

నన్నుఁదా నెడఁబాసి నా నిమిత్తమున
నెన్నిపాటులు పడియేఁగెనో దివికిఁ?

నొకరైన వారింప నోపలేరైరె?
యకట! గోల్పోయితే యనదను జేసి

నమ్మి యందఱిలోన నరనాథుడించి
పొమ్మనుటకు మోసపోయివచ్చితిని

ఏమందు నని విను మిందీవరాక్షి!
మీ మామ దివి కేఁగె మేదినీతనయ!

విను మన్న లక్ష్మణ! విభుఁడు దిక్కేది?
మనలను నెడఁబాసి మరణంబు నొందె

నని పెక్కుభంగుల నడలుచు రామ
జనపతి మూర్ఛిల్లి..........

అనుపల్కు నిర్ఘాతమై తాఁక రామ

జనపతి మూర్ఛిల్లి జగతిపైఁ ద్రెళ్లె.[వా.రా. సర్గ 102]

మేదినీసుతయు సౌమిత్రియుఁదూలి

మేదిని వ్రాలిరి మృతులైన పగిది.

నొలసినధృతి రాముఁడొకకొంత దెలిసి

పలుమాఱు విలపింప భరతుండు వలికెఁ:

“గృతమతివయ్యుఁబ్రాకృతుని చందమున

నతిదుఃఖమునఁబొంద నగునయ్యనీకు?

దేవ! లక్ష్మణుఁడు వైదేహియు నీవు

వేవేగ దశరథోర్వీనాథమణికిఁ

బరలోకవిధులెల్ల భక్తితోఁజేయుఁ;

డరయంగ నదికృత్య.”మనిన రాఘవుఁడు

మందాకినికి వచ్చి మది నిష్ఠవెలయ

నందుఁగృతస్నానుఁడై తండ్రికపుడు

పొనరఁదిలోదకంబులు వోసి, వగలు

పెనఁగొన మఱి గారపిండిచేఁబుణ్య

ధనుఁడర్థిఁ బిండప్రదానంబు సేసి,

ఘనతరశోక సంకలితుఁడై మగుడి

సన్నుత గతిఁబర్ణశాల కేతెంచి

యున్నచో రఘురాముఁడున్నచక్కటికిఁ

బౌరవర్గముతోడ బంధులతోడఁ

జారువర్తనులైన సచివులతోడ[వా.రా. సర్గ 103]

ఘనుఁడు వసిష్ఠుండు కౌసల్యమొదలు

జననులఁదోడ్కొని చనుదెంచుటయును

నూనినశోకాగ్ను లొదవ రాఘవుఁడు

దాను సీతయు సుమిత్రాతనూభవుఁడు

వారియంఘ్రులమీఁద వ్రాలి శోకింప

వారును శోకింప వారించెనంత

నా వసిష్ఠమునీంద్రుఁడమలవాక్యముల;

నా వేళఁగౌసల్య యవనినందనను

వనవాసకలితవివర్ణాంగిఁ జూచి

తనమది విధి దూఱి తద్దయుఁబొగుల;

గిరిమీఁదవర్తించుకిన్నర యక్ష

గరుడోరగామర కామినుల్‌ వచ్చి:

“రామునిసతి దశరథరాజుకోడ

లీ ముగ్ధ జనకమహీపాలుపుత్త్రి

వివిధసంకటముల వేఁగుచునుండె;

భువినసాధ్యము లేదుపో యెందువిధికి?

నని సీతఁబేర్కొన నప్పు డా రాముఁ

డనఘుఁడైన వసిష్ఠునడుగుల కెఱఁగి

జననులఁ జుట్టాల సచివుల హితుల

మునులను గుశపీఠముల నుండఁబనిచి

తనతమ్ములును దాను దర్భాసనముల

జనలోచనోత్పలచంద్రుఁడై యుండి,

యా వేళ భరతుని యాకృతిఁ జూచి:

“యో వత్స!జడలును నురువల్కలములు[వా.రా. సర్గ 104]

నీవేల తాల్చితి? నృపునాజ్ఞఁ బూని

వేవేగ చని మహీవిభుఁడవై యుండు.”

మని పల్కుటయు రామునాననాంబుజముఁ

గనుఁగొని భరతుండు గరములు మొగిచి

“దేవ! రాఘవ! కైకధృతి  దూలి నిన్ను

భావింపనేరక పాపంబు సేసి

“యడవుల నుండు వొ.”మ్మన్న మాటలకుఁ

దడయక చనుదేరఁదగునయ్య నీకు?

మిముఁబాసి దశరథమేదినీపతియు

నమరలోకంబున కరిగె; నీ ఘోర

పాపంబు మా తల్లి పచరించె; నరక

కూపకోటుల నింకఁగూలకయున్నె!

యేను నీ దగురాజ్య మే మెయిఁబూనఁ

గానేర; నా చేతఁగాదు భూనాథ!

నీ వయోధ్యకునింక నెమ్మి విచ్చేసి

పావనమతితోడఁ బట్టంబుఁబూను;

వల్లభు నెడఁబాసి వగలఁబెల్లడలు

తల్లుల నూరార్పు; తక్కినహితుల

సచివులఁజుట్టాల సకలపౌరులను

సుచరిత్ర! కృపతోడఁజూచి పాలింపు.

నన్ను నీ బంటు మన్ననచేసి నాదు

విన్నపంబాలింపవే దయామూర్తి.”

యని పాదముల వ్రాలి యటులేవకున్నఁ

దనదు తమ్మునినెత్తి దయఁగౌఁగిలించి

“భరత! నీ విది యేమి బాలుండవైన

కరణిఁబల్కెదు ధర్మగతి దప్పనాడి?

యా కైక నేల పోనాడెదు; తండ్రి

పోకకు నీవేల పొగిలె దీ వేళ?

అరయ దైవాధీనుఁడస్వతంత్రుండు
నరునకు కార్యనిర్ణయశక్తి కలదె?

సంపదలెల్ల నాశమునొందుఁగాన
సంపన్నులకుఁగొనసాఁగ నెక్కడిది?

పెరుగుటలెల్లను పెక్కువదక్కి
తరుగుటకై కాక తానేల నిలుచు?

జగతిఁ బుట్టుట యెల్ల సమయుటకొఱకు
పగగొనుటకుఁజెల్మి బలవంతమగుట

పొందుచేయుట పాసిపోవుటకొఱకు
ఎందు ఫలించుట యిల రాలుకొఱకు

కావున నానాఁటఁ గట్టినయిల్లు
భావింప నానాఁటఁ బడిపోయినట్లు

మనుజులెల్లను జరామరణాదికముల
ననుదినంబును లయమందుట నిజము

దరిఁజేరుకరడు లెత్తఱి మళ్లిరావు
నరుల వయఃప్రమాణములెల్లఁబోవు

నిన్నటిరాతిరి నేఁటికి రాదు
చన్నట్టిజనులు నెచ్చటమళ్లిరారు

జలధిఁగూడిననదీజాలంబురీతి
జలములనెల్ల గ్రీష్మము గాఁచినటులు

రయముతోడుత నహోరాత్రరూపముల
వ్యయమగు నాయువు వసుధనెల్లరకు

నీడకైవడి వెంటనే కాచియుండు
వీడదు మృత్యు వేవెంట మానవుల

నుదయాస్తసమయంబు లూరక చూచి
మదిలోన భోగేచ్ఛ మానక నరుఁడు

ఉప్పొంగుఁగాని యాయువు పోవుననెడి
చొప్పు వివేకించి చూడఁడేమియును?

డాకతో నదిని..........
..........

డాకతో నదిని గాష్ఠంబుఁగాష్ఠంబు

జోకయై పాసినచొప్పు దీపింపఁ

బుత్త్రమిత్రకళత్రములు డాయుఁబాయు

మైత్రి ఋణానుబంధరూపమున.

నవనిపైఁబుట్టినయప్పుడె చావు

ధ్రువము జీవునికని రూపించి నరుఁడు

తనకులోచితమైన ధర్మమార్గమున

మనినవాఁడిహపరమాన్యుఁడై యుండుఁ

గావున మనతండ్రి కమనీయసత్య

భావుఁడై నీతితోఁబ్రజలఁ బాలించి

ఘన దానయాగ సత్కర్మముల్‌ వెక్కు

లొనరించి రాజ్యసౌఖ్యోన్నతిఁగాంచి

మనవంటితనయుల మనమారఁగాంచి

జనులెల్లఁగొనియాడ స్వర్గస్థుఁడయ్యె.

నతనికై వగచుట యనుచితంబింక;

నతనివాక్యము మనకటు సేయఁదగవు.

పితృవాక్యకరణంబె ప్రియధర్మమెందు

సుతునకు; నటుసేయుసుతుఁడె విశ్రుతుఁడు

దండకావనిమహీస్థలమున నేను
మండితచ్ఛత్రచామరములు నీవు

కందమూలఫలాదికములకు నేను
నందితరసరసాన్నములకు నీవు

క్రమముతో నారచీరలు గట్టి నేను
రమణీయ దివ్యాంబరములకు నీవు

వ(ప)నితజటాకలాపములతో నేను
జననుతరత్నభూషణముల నీవు

ముందఱ వనమృగంబులు గొల్వ నేను
నందఱికిని గొలువిచ్చుచు నీవు

సౌమిత్రియొక్కఁడిచ్చట నుండనేను
సౌమిత్రియొక్కఁడచ్చట నుండ నీవు

రాజత గిరికందరంబుల నేను
రాజగేహపరంపరలయందు నీవు

వనమునఁబదునాల్గు వర్షముల్‌ నన్నుఁ

దనపంపుఁ గైకొని తాపసవృత్తి

నుండఁగట్టడసేసె నుర్వీశుఁ;డట్ల

యుండెద; నందుకై యొండాడవలవ.”

దని తెల్పుచోనంత నర్కుండు గ్రుంకె.

ననుపమప్రీతిమై నా రాత్రి దీర్చి[వా.రా. సర్గ 105-107]

మఱునాఁడు సంధ్యాసమాధులొనర్చి

మఱి వసిష్ఠాదులు మంత్రివర్గములు

విశదంబుగాఁబరివేష్టించి కొలువఁ

గుశపీఠమున రఘుకుంజరుఁడుండె.

నా సభామధ్యంబునందుండి భరతుఁ

డా సమయంబున హస్తముల్‌ మొగిచి:

“దేవ! మీ యానతి తెఱఁగున నీతి

భావించి పితృవాక్యపద్ధతిఁ బుడమిఁ

గైకొంటి; నా భువిఁగడపట యేను

మీకిత్తు; నిందు కేమియు ననవలదు.

సర్వసర్వంసహా చక్రభారంబుఁ

బర్వి తాల్పఁగ ఫణిపతి యోపుఁగాని

యసల డింభకజలవ్యాళ మెట్లోపు?

వసుధేశ! యే నట్టివాఁడ, బాలుండ;

నీ ధారుణీభార మేడ? నేనేడ?

సాధురక్షణ మేడ? చర్చించిచూడ!

బాలార్కుచే నొప్పుప్రథమాద్రియందుఁ

బోలింప మిణుఁగురుఁ బురువున్నయట్లు

శ్రీనిధి! నీ వుండు సింహాసనమున

నేనుండఁగనుపట్టునే? భూమిప్రజకుఁ

గావున మౌనిలక్షణములు మాని

నీ వయోధ్యకు వచ్చి నీతిచే హెచ్చి.

యెల్లవారలకోర్కు లీడేర రాజ్య

మెల్లఁబాలింపు; మిం కేమియు ననకు.

మొనర నీ వటు సేయ నొల్లవైతేని

విను మేను నీమీఁద విడుతుఁబ్రాణములు.

కాకున్న సౌమిత్రిగతి నిన్నుఁగొలిచి

కాకుత్స్థతిలక! యిక్కడ నుండువాఁడ.”

నని దర్భశయనుఁడై యవనిపై నున్న
తనదు తమ్ముని నెత్తి తగఁగౌఁగిలించి

భరత! నీ విదియేమి బాలుండవైన
కరణిఁబల్కెదు ధర్మగతి దప్పఁబాఱి

ఘనబుద్ధి నా బుద్ధి గైకొని నీవు
వినుమని రామభూవిభుఁడిట్లు పలికె

నేను దండిరిమాట యిలఁజేయనైతి
నేని దండిరిమాట యెవ్వండు సేయు?

నా తండ్రిసత్యంబు నాకు నిల్పుటయె
నీతియు ధర్మంబు నియతవ్రతంబు

లోకసమ్మతము విలోకించిచూడ
నీకు నిట్టిదకాదె నియతవర్తనము

వరబుద్ధిఁగైకొన్న వ్రతము నిందించి
సురిఁగితిమేని యశోహాని గాదె?

గురుబుద్ధి యేను గైకొని వనంబునకు
నరుగుదెంచెద నేఁగు మా గ్రహంబుడిగి

నని దర్భశయనుఁడై యటు లేవకున్న

యనుజన్మునెత్తి యిట్లనియె రాఘవుఁడు:

పదునాల్గువర్షముల్‌ పరికింప నెంత?
యిదె తీర్చి వచ్చెద నిందుకై మనము

తుదిఁ దండ్రివాక్యంబు త్రోయంగఁదగునె?
..........

“ఇదియేమి భరత! నీ విట్లాడఁదగునె?

పదునాల్గువర్షముల్‌ పరికింప నెంత?

యిదె తీర్చి వచ్చెద; నిందుకై మనము

తుదిఁదండ్రివాక్యంబు ద్రోయంగఁదగునె?

దశరథేశునకు మీ తల్లిని మున్ను

విశదంబుగా నిచ్చువేళ మీ తాత:

“నా కూఁతునకుఁగల్గునందను నఖిల

భూకాంతుఁగా నీవు పూన్పుమీ.”యనుచు

నమ్మిక వడసి వెన్కను బెండ్లిసేసె

నమ్మాటపట్టున; నమరదైతేయ

యుద్ధంబులో విభుండొసగినవరము

బుద్ధిఁదప్పక కైక భూమీశు నడిగె.

ధారుణి నీకుఁగాంతారంబు నాకుఁ

గోరిన దశరథక్షోణిపాలకుఁడు

సత్యంబు దప్ప కీఁజాడ గావించి

నిత్యకీర్తులు గాంచి నెగడె నిందందు.

మనమున మనుజేంద్రుమాట వాటించి

ఘనకీర్తిసుకృతముల్‌ గైకొంద మవని.

“నరుగఁడే? గయకొక్కఁడైనఁ;గన్యకను

నరసి దానంబు సేయఁడె?యొక్కఁడైన;

విడువఁడే యొకఁడైన వృషభ.”మటంచుఁ

గొడుకులఁగాంచుట గోరి పితాళ్లు.

ధాత్రిఁ“బున్నరకసంత్రాత”యౌకతనఁ

బుత్త్రుఁడై యొప్పు; నీ పుణ్యంబులెఱిఁగి

యేనె నా తండ్రి పల్కిటు సేయనైతి

నేనిఁ దండ్రుల పలుకెవ్వఁడు సేయు

ధర?‘యథా రాజా తథా ప్రజా’యనుచు

నరులెల్ల మనయట్ల నడతురు; గాన

వరబుద్ధిఁ గైకొన్న వ్రతము నిండించి

యరుగుదెంచెదను; నీ వాగ్రహముడుగు

నా మాట వాలింపు; నా మాటమీఁద

భూమికిఁబతిగమ్ము; పురికింకఁబొమ్ము.”

అనిన:“రావణుఁడింక నాజిలోఁజచ్చె.”

నని నిశ్చయముసేసి యందున్న మునులు

సురలు దిగ్వరులు“భాసురధర్మనిరత!

భరత!రామునిమాట పాటింపు.”మనిరి.

అప్పుడు జాబాలియను మౌనిరాముఁ

దప్పక కనుఁగొని తానిట్లుపలికె:[వా.రా. సర్గ 108]

“రామ! యిదేమి నిరర్థకబుద్ధి

నేమించి మునివోలె నృపవేష ముడిగి

రాజోపభోగ్యమౌ రాజ్యంబు విడిచి

యీ జాడనుండుట కేమికారణము?

ఎక్కడి తలిదండ్రు? లెక్కడి సత్య?

మెక్కడి సుతధర్మ? మిదియెల్లఁ గల్ల.

తలిదండ్రులొండొరుల్‌ దమసౌఖ్యమునకు

గలయుచో శుక్లరక్తము లైక్యమొంది

యోజఁబిండాకృతి నుదయించు నరుఁడు;

బీజమాత్రము దండ్రిపెక్కేల యింక?

నిముడక యాఱిపోయినదీపమునకుఁ

జమురు వోసిన యట్లు సచ్చినయట్టి

వారికిఁ బరలోకవైదిక కర్మ

మూరక జనులు సేయుటలు వ్యర్థంబు.

కావున నా మాట గైకొని రామ!

నీవయోధ్యకుఁబోయి నృపుఁడవైయుండు”.

మని యిట్లు జాబాలి యాడువాక్యములు

విని కోపమున రఘువీరుఁడిట్లనియె:

“నిట్టి నాస్తికబుద్ధి యెవ్వరికైనఁ

బట్టి బోధింపు జాబాలిమునీంద్ర?[వా.రా. సర్గ 109]

మాకు మాపెద్ద లే మర్యాద నడచి

రాకైవడి మెలంగు టదియ సమ్మతము.

సత్యమూలంబులు సకలధర్మములు;

సత్యంబుకంటె నెంచఁగ ధర్మమెద్ది?

యట్టిసత్యము దప్ప కనఘ! మా తండ్రి

పట్టినధృతి నన్నుఁబనిచెఁగానలకుఁ.

గాన యాతనియాజ్ఞఁ గడచినఁబుణ్య

హీనుండు నా కంటె నితరుఁడు గలఁడె?

సత్యంబు ధర్మంబు శమమును దమము

నిత్యభూతి దయయు నీతి విక్రమముఁ

బ్రియవాక్యమును దేవపితృ విప్రపూజ

రయమొప్ప స్వర్గమార్గములండ్రు బుధులు.

ఇవియెల్లఁ గల్లగా నీవు బోధించి;

తవునవు; నీ వెట్టియగ్రజన్ముఁడవు?

నిన్ననఁబనియేమి నిన్ను నాస్తికుని

మన్నన సేసిన మా తండ్రి ననక?”

యని రామవిభుఁడాడునట్టి వాక్యములు

విని భీతి జాబాలి వెండియుఁబలికె:

“నన్ను నాస్తికునిఁగా నరనాథచంద్ర!

యెన్ని; తయోధ్య కెట్లేని విచ్చేసి

భూమి యేలుదువనుబుద్ధి నిట్లంటి

రామ!యోర్వు.”మటంచుఁబ్రార్థనసేసె.

నంత వసిష్ఠసంయమి సూర్యవంశ

మంతయు నిక్ష్వాకుఁడాదిగా నెన్ని[వా.రా. సర్గ 110-113]

“యనఘ! మీ కులమున నగ్రజుఁడుండ

ననుజుండు రాజౌట యరసిన లేదు.

కావునఁబెద్దల క్రమమున నీవు

భూవలయంబెల్లఁ బూనుట లెస్స.

యెంతైనఁబితృవాక్యమే దాటననుచు

నెంతయు నిశ్చయ మిట్టిద యేని

---
పాదసూచికలు (Footnotes):
[1]  మన
[2]  నేఁడు
[3]  నొక్క
[4]  డంతటఁబౌ, డంతంతఁబౌ
[5]  బలములనునిచి- యరిగి తమ్ముఁడు…
[6]  యుక్తుఁడా
[7]  భరతుండుగరము
[8]  గడుశోకమంది
[9]  దాల్చినవాఁడు
[10]  మొనసి
[11]  యేఁజూడఁగలిగె
[12]  కొలువఁ
[13]  వారిఁగూర్చుండఁబనిచి
[14]  బలికెరాఘవుఁడు
[15]  దవ్వేలవచ్చితివి
[16]  ప్రకాశునికి
[17]  తోడుతను
[18]  భగ్నంబు గాకుండ
[19]  వూని, వున
[20]  వర్తనము
[21]  మాలెడు
[22]  గరిమ
[23]  నుంచినావె
[24]  జనుల
[25]  సదయుఁడవైధర్మ
[26]  పిలిచికైకేయి,మా తల్లికైక
[27]  వచ్చిచెవులఁ-గొని కాఁడ మూర్ఛిల్లి కుంభిని
[28]  వ్రాలె
[29]  యట్లు
[30]  పలవింప
[31]  నేఁగి
[32]  మతి
[33]  పూనిన… గ్ని పొదువ
[34]  యడ్గుల
[35]  వంత
[36]  సోద్దెములుగాదె పొలఁతి యీ విధికి
[37]  గైకొని యడలు వారించి - ముని వారిఁదగు … బనిచె
[38]  మాలి
[39]  వచ్చితితగు
[40]  నెమ్మి (నింక)నేడు…
[41]  తక్కక
[42]  తగఁ
[43]  పొగిలెదు వినుము
[44]  మటు సేయఁదగదు
[45]  వర్షంబు లేను- ఘనరాజ్యభోగముల్‌ గైకొని నీవు, నుండఁగట్టడచేసె నుర్వీశుఁడట్ల- యుండుద మిందుకు నొం
[46]  నిపుణత
[47]  యొద్ద
[48]  గైకొన్నవ్రతము- గైకొని యే నిన్నుఁగడుభక్తిఁగొలిచి; కైకకుఁ బ్రీతిగాఁగడువేడ్కతోడ - ఁగాకుత్స్థ…
[49]  మదిఁదలపోయవో మనతండ్రియాజ్ఞ, దశరథేశునకు
[50]  (పురా భ్రాతః, పితా నః సమాతరం తే సముద్వహన్‌, మాతామహే సమశ్రౌషీ ద్రాజ్యశుల్క మనుత్తమమ్‌, దేవాసురేచ సంగ్రామే జనన్యై తవ పార్థివః, సంప్రహృష్టో దదౌ రాజా వర మారాధితః ప్రభుః.వా.రా)
[51]  పుడమీశు
[52]  మెలమి
[53]  పరగదానము సేసి వఱలఁడే యొకఁడు
[54]  యిరవందఁదండ్రిపల్కిటు సేయకున్న- నరయఁదండ్రులమాటలవియెట్లు సాఁగు?
[55]  తండిరిపలుకి
[56]  మునీశ్వరుఁడు
[57]  రాముతోఁదా నిట్టులనియె
[58]  తగవేది
[59]  క్రియఁజచ్చిన
[60]  ప్రపూజనము
[61]  నరసిన
[62]  నందు
[63]  ప్రీతి
[64]  యేలెడున (లడెయ)ను