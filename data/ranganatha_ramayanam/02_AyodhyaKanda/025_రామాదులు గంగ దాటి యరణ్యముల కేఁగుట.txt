# కాండము: అయోధ్యాకాండము
# అధ్యాయము: 025
# శీర్షిక: రామాదులు గంగ దాటి యరణ్యముల కేఁగుట

భవభంగ ధవళాంగ భవమౌళిసంగ
నవనిజ యా గంగ నర్థిఁబ్రార్థింప

గుహుఁడు వెట్టినయోడఁగొమరొప్ప నెక్కి
యహిమాంశుకులు లంత నట గంగదాటి

నడుమ జానకి గంగ నటుచూచి మ్రొక్కి
కడువేడ్కఁబ్రార్థించి కరములు మొగిచి

దశరథేశ్వరునాజ్ఞ ధరణి వర్జించి
దశచెడి రాముఁడు దండకాటవినిఁ

బదునాలుగేఁడులు భవ్యవృత్తులను
విదితంబుగా నేను వీనితోఁగూడ

సంచరించియు రామసౌమిత్రులంత
నంచితశుభముచే నలరువేడుకల

వచ్చిన నీకును వలనొప్పఁగాను
నిచ్చెద గోవుల నేకముల్‌ వస్త్ర

దాన మృష్టాన్నాది దానంబు లమరఁ
గాను భూసురులకుఁగానుక లిత్తు

సురఘటల్‌ వేయింటి శుద్ధాన్నమాంస
మరయఁబెట్టెద నమ్మ యని భక్తిఁగొలిచి

భవభంగ
..........

గుహునిసంభావించి గుహువీడుకొల్పి
గుహుఁడుసెప్పినత్రోవఁగొమరొప్పఁబ్రీతి

ముందఱఁ గూర్మితమ్ముఁడు వెన్కఁదాను
సుందరి నడుచక్కిఁజూపట్టఁగదలి

వనచరమృగముల వరుస జానకికిఁ
గనుపట్టఁజూపుచు ఘనుఁడు రాఘవుఁడు

అనఘుఁడా రాఘవుఁడనియెఁగ్రమ్మరుచు
మునినాథ సెలవిమ్ము ముదముతో ననిన

రఘుకులోత్తంస యీ రమణీయమైన
యఘనాశమైన యీ యాశ్రమభూమి

నిలుతురుగాక యనిన రఘూత్తముఁడు
పలికెఁగ్రమ్మఱ మునిపతి కిట్టులనుచు

నిక్కడ మాకుండనేల? పోయెదము
అక్కట మునినాథ యదియునుఁగాక

మా తల్లిదండ్రులు మా పురవాసు
లేతెంచి మముఁజూడ నిటవత్తురన్న

నా మాటకలరి యిట్లనియె నమ్మౌని
యీ మాట నిశ్చయంబే రామ యిపుడు

పదమని సెలవిచ్చి పరమపావనుఁడు
వదలని ముదమున వారల కనియె

జననాథ మూఁడుయోజనములు నడవ
ననువొందఁజిత్రకూటాఖ్యఁజెన్నొందు

ననవుడు రాఘవుఁడౌఁగాక యనుచు
జనకజాసౌమిత్రిసహితుఁడై యప్డు

చనిచని మూఁడుయోజనములు గడచి
చనిసుదర్శన మనుసరసి నాఁడుండి

యా రాత్రి భూపుత్త్రి యతిమృదుగాత్రి
కారడవిని నొంటిగా శయనించి

యున్నచందంబుఁ,దానున్న చందంబుఁ,
గన్నతల్లులకైన కడిఁదిశోకంబుఁ

గైకేయికోర్కులు గడముట్టుటయును,
భూకాంతుసత్యంబు, భూపుత్త్రివగపుఁ,

గన్నీరు దొరుగ రాఘవుఁడు లక్ష్మణున
కన్నియుఁజెప్పఁగా నట వేగెఁబ్రొద్దు

మనువంశతిలకంబు మఱునాఁడు గదలి
మునుమిడి యోజనంబులు మూఁడుగడచి

యనఘ గంగానది యమునయుఁగూడి
కన నొప్పు నా ప్రయాగకుఁబోయి యందు

మునిలోకనుతుఁడైన మునిభరద్వాజుఁ
గని నమస్కారముల్‌ గావించి తనదు

వృత్తాంతమంతయు విన్నవించుటయు
నత్తపోధనముఖ్యుఁడా రాఘవులను

దీవించి రఘురామదేవువర్తనము
భావించి యచ్చెరుపడి తత్త్వమెఱిఁగి

కందమూలఫలాదికంబుల వారిఁ
బొందుగా సంతుష్టిఁబొందించి ప్రేమ

నమ్ముని పూజింప నా రాత్రియందు
నెమ్మి దీపింపంగ నిల్చి మర్నాఁడు

ఘననిష్ఠ సంధ్యాదికర్మముల్‌ దీర్చి
మునులయాశీర్వాదములు సాలఁబడసి

యరుదైనచిత్రకూటాద్రికిఁదెరువు
వరపుణ్యుఁడగు భరద్వాజుచే నెఱిఁగి

యరుగుచో రాముఁడయ్యడవులనడుమ
నురుచాపరవమున కులుకుచుఁబాఱు

మృగములఁజూపుచు మేదినీసుతకు
నగవుఁబుట్టించుచు నడతెంచునెడల

నలసిడస్సినచోట నవనీతనూజ
నిలిచినచోటను నిలిచి తోడ్కొనుచుఁ

గరమర్థిఁజనిచని కాళింది దాటి
వరపుణ్యులట సిద్ధవటము నీక్షించి

యా రాత్రి యందుండి యమ్మఱునాఁడు
ఘోరాటవులు సొచ్చి కుశలమార్గమున

వలనొప్పఁజని మాల్యవతిసుట్టి పాఱి,
యలఘుసంయములకు నాటపట్టగుచు

సలలితతరులతా సానుకూటములు
సెలువు దీపించిన చిత్రకూటాద్రిఁ

---
పాదసూచికలు (Footnotes):
[1]  నంత రాఘవుఁడయోధ్యాపురి కపుడు- నంతరంగంబున నతిభక్తి మ్రొక్కి
[2]  గొనకొని ప్రీతి
[3]  నడచి
[4]  సుధర్మద
[5]  ననిచి గంగాయమునలు గూడి యునికి
[6]  కనుఁగొని యట
[7]  వేషంబు
[8]  దరమిడి పెక్కు చోద్యములు సూపుచును, గరమర్థిఁబెక్కుదుర్గంబులు గడచి, యురుచాపరవమున కూరకపాఱు - మృగముల
[9]  మ్రాఁకులనీడ
[10]  బెక్కుదుర్గంబులుగడచి
[11]  సీత యప్పుడు కార్యసిద్ధులుగోరి - యా తరువరమున కంజలి సేసి, ప్రార్థింప నప్పు డా పార్థివతనయు - లర్థితో యమునామహానది దాటి, యా రాత్రి యందుండి…
[12]  చుట్టుఁబా
