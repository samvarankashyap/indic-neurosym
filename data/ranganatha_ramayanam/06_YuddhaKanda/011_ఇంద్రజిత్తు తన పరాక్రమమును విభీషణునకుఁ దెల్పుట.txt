# కాండము: యుద్ధకాండము
# అధ్యాయము: 011
# శీర్షిక: ఇంద్రజిత్తు తన పరాక్రమమును విభీషణునకుఁ దెల్పుట

దనుజుల లావింత తక్కువే?”యనఁగ

ననియె నాగ్రహమెత్తి యా యింద్రజిత్తు[వా.రా. సర్గ 15]

తోరమై పేర్చిన దుర్మదగ్రంథి

యా రాముతమ్ముశరాగ్నిచేఁ గాలఁ

గారణంబట మీఁదఁ గల్గుటఁజేసి

యే రూపమున నీతి నిచ్చలో నిడక:

“విను విభీషణ! నీవు వెఱచెదుగాక!

మనయందు రాక్షసమహిమ నూహింప

హీనుఁడైనను జాలు నింతటిపనికి

మానక రామలక్ష్మణుల నిర్జింప.

మూఁడులోకంబు లిమ్ముల నేలువాని

వాఁడివజ్రము గల వాసవుఁబట్టి

చెఱఁబెట్టనా? వాని సితకరిఁబట్టి

విఱువనా కొమ్ములు? వింతయే నాకు?

ననలునిఁగారించి యంతకు నొంచి

దనుజు వారించి యాతలివాని నొడిచి

గాలిఁదూలించి యక్షపుని మర్దించి

శూలి నోడించి నిష్ఠురత వాటించి

యేచిన నాచేత నీ నరుల్‌ చావ

రా? చెప్పె దుబ్బి వారలఁబెద్దసేసి!

కలఁతునా సప్తసాగరములు సొచ్చి;

మలపుదునా మేరుమందరంబులను;

దాటుదునా ధరాతలమెల్లఁ గడవ;

మీటుదునా నేల మింటితో నంట;

వంతునా జగములు; వనచరకోటి

ముంతునా బెగడొంద మున్నీటిలోనఁ;

బుడమి మోచిన నాగపుంగవుఁబట్టి

పిడుతునా విషమెల్లఁబిచ్చిలివోవ;

భూమితో నిప్పుడు భుజశక్తి మెఱసి

ప్రాముదునా చంద్రభానుబింబముల;

వనచరకోటుల వైతునా వట్టి

దినకరబింబంబు దిక్కులు గడవ;

నాలంబులో వానరాలిరక్తములు

గ్రోలింతునా భూతకోటులచేతఁ;

గప్పుదునా యంపగములచే మిన్ను

నిప్పుడమియు దిక్కులిన్నియుఁగూడఁ;

గడునొగల్‌వట్టి యాకసమునఁద్రిప్పి

యడుతునా నేలతో నర్కునిరథముఁ;

బెడచేత లోచేతఁబృథివియు మిన్ను

నడఁతునా పొడిపొడియై రాలిపోవ.

సదమదంబుగ దిగ్గజంబులఁబట్టి
విదళింతునా? నభోవీథికై యెగయ

దట్టించి యలదేవతాపట్టణముల
నట్టిట్టు చేయుదునా? రూపణంగ

మూఁడగ్నులను బట్టి మునుకొన్నకడిమి
వేఁడిమి చెడఁజేసి విడుతునా? యిపుడు

వెఱ వగ్గలింప నే వేలుపులైన
నెఱిచెడకాజిలో నిలువంగఁగలరె?

నరులు వానరులును నా కెంతదొడ్డు?
పరికింప విపుడు నా బాహాబలంబు

దనుజాధినాథుని..........
..........

దనుజాధినాథుని తమ్ముఁడ వగుట

నిను నొండనాక మన్నించితిఁగాని

యొరుఁడైన సైఁతునేయో విభీషణుఁడ!

వెరవిఁడిమాటలు వే యాడ నేల?”

---
పాదసూచికలు (Footnotes):
[1]  వంత
[2]  గిట్టి
[3]  కు
[4]  నొక్కటఁదుండంబు లొడిసి రాఁదిగిచి, దిక్కరీంద్రుల నీడ్చి తెత్తునా పూని
[5]  ల్‌ కరములఁ గబళించిపట్టి, లలమి దిగ్గననేలతోడ
[6]  జనాథునికూర్మి
[7]  యూరకయుండు