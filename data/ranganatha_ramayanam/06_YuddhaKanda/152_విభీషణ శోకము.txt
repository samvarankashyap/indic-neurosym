# కాండము: యుద్ధకాండము
# అధ్యాయము: 152
# శీర్షిక: విభీషణ శోకము

నాహవోదగ్రసురాసురభయద
బాహువుల్‌ పక్షులపాలయ్యె నేఁడు

సురుచిరమృదుశయ్య సొంపొందుమేను
పరుషసంగరభూమిఁ బడియెనే నేఁడు?

అహితాంధకారబాలార్క బింబములు
మహిఁగూలెనే నేఁడు మణికిరీటములు?

వినయవిక్రమనయవిఖ్యాతులందు
నినుఁబోల రెవ్వరు నీ యంత వాఁడు

కడుపాపమున మించి కష్టుండు ఖలుఁడు
బెడిదుండు వీఁడనఁబృథివిఁబేఁర్పడితి

తప్పుట తప్పని తలపోయవైతి
చెప్పినమాటలు చెవిఁబెట్టవైతి

విమ్మైన నయమార్గమెఱుఁగలేవైతి
విమ్మన్న జానకి నీ నేరవైతి

మంతనంబునరాము మర్త్యుఁగా నీవు
చింతింపవలదన్నఁజేకొనవైతి

నీ మానగర్వముల్‌ నిన్నింత సేసె
నేమని శోకింతు నే నింక నీకు?

వలదు రామునితోడి వైరంబువిడువు
చల మొప్పదని నీకుఁజాటనే తొల్లి

నిరుపమనయనిధీ నీ యట్టిసుకృతి
పరసతిఁదల్లిఁగా భావింప వలదె?

జగతిలోఁదగవు విచారింప వైతి
తగిలి నా మాటలు తలకూడె నేఁడు?

అనియని శోకించు, నన్ననేరములు
మనమునఁ జింతించు, మఱియు శోకించు

---
పాదసూచికలు (Footnotes):
[1]  కడపటనరయంగఁగ
[2]  నేర్పడితి
[3]  వెమ్మెయి
[4]  ఁదగదె
[5]  వలదె
