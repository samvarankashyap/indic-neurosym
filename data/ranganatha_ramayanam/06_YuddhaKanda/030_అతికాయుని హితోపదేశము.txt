# కాండము: యుద్ధకాండము
# అధ్యాయము: 030
# శీర్షిక: అతికాయుని హితోపదేశము

“విను దానవేశ్వర! వినుతనీతిజ్ఞుఁ

డనుపెంపుతోడ నీ యఖిలంబు వొగడఁ

బరులసొమ్ముల కాసవడక వర్తించు

నరనాథుఁ డిలయెల్లనాఁడును నేలు.

నిది నీతిగతి యని యిచ్చఁజింతింప

కెదురెందు లేదని యేల చూచెదవు?

ఇనకులోత్తముఁడు నీ కెగ్గేమిచేసె?

దనుజేశ! నీకు నాతని దేవి యేల?

నీదైన లంకయు నిన్నును జెఱుప

నీ దుష్టరాక్షసులెత్తుకొన్నారు.

..........
యా విభీషణునకు నట లంక యిచ్చి

యూనినభక్తితో నూరక యుండి
..........

కాన యా సీత రాఘవున కర్పించి

మానితంబుగ బుద్ధిమంతుండ వగుమ.”

యని పెక్కుభంగుల నతికాయుఁడపుడు

దనతోడఁబల్కినదానవేశ్వరుఁడు

అతికాయుమాటఁ దా నాత్మఁగైకొనక

నతిసాహసస్ఫూర్తి నప్పుడు మఱియు

శుకసారణులఁజూచి శూరుఁడై పలికె:

“నొక మానవుండబ్ధి నుఱక బంధించి

---
పాదసూచికలు (Footnotes):
[1]  విశద
[2]  లిట్లు పల్కెదరు
[3]  దనుజేశుఁ డంత - శుకసారణుల…
[4]  సుముఖు