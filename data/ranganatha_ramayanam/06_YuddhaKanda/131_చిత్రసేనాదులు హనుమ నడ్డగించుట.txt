# కాండము: యుద్ధకాండము
# అధ్యాయము: 131
# శీర్షిక: చిత్రసేనాదులు హనుమ నడ్డగించుట

నపు డా గిరి సురేంద్రుననుమతిఁగాచు

తపనతేజులు త్రయోదశకోటిసంఖ్య

గలచిత్రసేనాదిగంధర్వ పతులు

బలశౌర్యములు మీఱఁబావనిఁజూచి:

“యిది దివ్యగణవాస; మిది మేరుతుల్య;

మిది జగజ్జీవనం; బిది నీకు వలదు.

నీ కిది దక్కదు నెఱి డించి పొమ్ము;

పోకున్నఁబ్రాణముల్‌ పోకుండ.”వనినఁ

గదనోగ్రసమవర్తి కపివీరుఁడలిగి

వదలనికడిమిమై వారి నీక్షించి

బంధురంబగు వాలపాశంబుతోడ

బంధించి బంధించి బలువిడి ద్రిప్పి

యలుకమైఁగొందఱ నబ్ధిలోవైచె;

నలుకమైఁగొందఱ నడరి కారించె;

నలుకమైఁగొందఱ నదరంటవ్రేసె;

నలుకమైఁగొందఱ నవనిపైఁగూల్చె.

నా మహావీరునుద్ధతశక్తిఁజూచి

సోమింపరాదని స్రుక్కి కేల్మొగిచి:

“యో కపికుంజర! యో వానరేంద్ర!

యీ కొండఁగొని యేఁగు మెలమితో నీవు.”

నని వాయునందను నర్థి దీవించి

వినుతించి గంధర్వవీరులు దొలఁగ

నధికసత్త్వోన్నతి ననిలనందనుఁడు

కుధరంబు బిట్టెత్తికొని మింటి కెగసి

కడువేగమున భయంకరవృత్తి దోప

నడరి జితారాతియై సొంపు మిగిలి

---
పాదసూచికలు (Footnotes):
[1]  వరు
[2]  వడిఁద్రిప్పిత్రి…
[3]  వైచి- య
[4]  కారించి-య
[5]  వ్రేసి-య
[6]  గూల్చి- యలుకమైఁ గొందఱ నందంద మోది- యలుకమైఁ గొందఱ నడరి నొప్పింప
[7]  మీఁది