# కాండము: సుందరకాండము
# అధ్యాయము: 024
# శీర్షిక: లంకాదహనము

“క్రోఁతులకెల్లను గుఱుతు వాలంబు

బ్రాఁతిగా; నటుగాన ప్రజలెల్లఁజూడ

వీని వాలముఁగాల్చి వీథులఁద్రిప్పి

పోనిండు.” నావుడుఁబొదివి రాక్షసులు

బలుమ్రోఁకు లొగిఁదెచ్చి పవనజుఁబట్టి

బలిమిఁజేతులుఁగాళ్లు బంధించి తెచ్చి

“మనవారిఁబెక్కండ్ర మడియించినట్టి

చెనఁటికీటము లెస్సచిక్కెరా.”యనుచుఁ

బురవీథులందుఁద్రిప్పుచు నంతనంత

వరుసఁదూర్యంబులు వాయించికొనుచు

నెల్లందు మెలఁగ నయ్యెడ వాయుసుతుఁడు

కల్లరిదనుజులఁగలయఁ గ్రేఁగంటఁ

గనుగొంచు మఱియు లంకాపురంబెల్లఁ

గనుఁగొనుతలఁపున గాసికి నోర్చి

హీనసత్త్వుఁడు వోలె నిటునటు దిరుగ

నానా విధంబుల నగుచుఁ గేరుచును

నా బాలగోపాల మతని వెన్‌ తగిలి

నాబూమెలకుఁ బుణ్యులాత్మలో వగవఁ

దలకొని యంతఁగొందఱు దైత్యవరులు

చలమునఁ జీర లసంఖ్యముల్‌ దెచ్చి

కాలసర్పాకృతుల్‌గా తిరుల్‌ దాల్చి

లోలత నవి నూనెలోఁదోఁచితోఁచి:

“యిది యశోకారామమెల్ల ఖండించె;

నిది దానవేశుల నిందఱఁజంపె;

దీనికిఁ దగుశాస్తి దేవారి వెట్టె;

దీనిఁగాల్త.”మటంచుఁదెగువ నొండొండ

నొదవిన లంకలో నుత్పాత కేతు

వుదయించె ననఁబేర్చుచున్న వాలమున

నచ్చలంబునఁజీరలన్నియుఁజుట్టి

చిచ్చు దగిల్చి రచ్చెరువుగా మండ.

నప్పుడు కాష్ఠజ్వలజ్జ్వలి తాగ్ని
నొప్పెడు దీప్తుల నుజ్జ్వలుండగుచు

ఘనకీలజాలసంకలితోరువాల
మనయుఁడై దానవావళులపై సారె

నిప్పులు రాలఁగా నిష్ఠురలీలఁ
ద్రిప్పుచు నిండిన తీవ్రదానవుల

పరపైన సందడి వాయఁజూచుచును
నురుభుజా నిజవిక్రమోన్నతి మీఱి

చరియింప నాత్మ విస్మయమంది తన్నుఁ
బరికించి యా పౌరవరులోలిఁజూడ

రోమాంచవృతదేహరుచి మహోద్దామ
భీమోగ్రభంగిమైఁబెనుపొంది మెఱయఁ

గీలజాలంబులఁగెరలుచునున్న
వాలంబు నురు తటిద్వల్లియుఁబోలె

దనరారునంత నా తరుచరేశ్వరుని
వెనుకొని నిస్సాణవితతి కాహళలు

వినువీథి దిక్కులు వ్రీల మ్రోయించి
ఘనమదద్విరదంబుగతి పట్టి కట్టి

దనుజులు సింహనాదములు సేయుచును
..........

దనుజులు సింహనాదములు సేయుచును

వెనువెంటఁదగుల నా వృత్తాంతమెల్లఁ

దప్పక దనుజకాంతలు సూచి పోయి

చెప్పిన నప్పుడు సీత శోకించి:

“యక్కటా! పుణ్యాత్ముఁడైన నీ కిట్టి

యిక్కుపాటును గల్గెనే తండ్రి!”యనుచు

జలముల ముట్టి సుస్థలమున నిలిచి

చెలువొప్ప నగ్నికిఁజేతులు మొగిచి:

..........
ఆరూఢి సత్యవాక్యవిశేషములను

జారుపుణ్యస్ఫూర్తిఁజరియించునేని?
భూరివిక్రమమునఁబొలుపొందు నేని?

దారుణంబైన నా దైన్యంబువగలు
వారింప వారిధి వడి..........

“యా రామవిభుఁడు ధర్మాత్ముఁడౌనేని

వారిధి నాకుఁగా వడి దాటునేని

యీ రావణుని రాముఁడిలఁగూల్చునేని

వారక యేఁ బతివ్రత నౌదునేని

గురులకు శుశ్రూష గొనకొని భక్తిఁ
గరము ప్రియంబునఁగావింతునేని?

వెలయు భాగ్యవిశేషవిభవసంపదలు
గలవేని యతిపుణ్యకలితాత్మనేని?

జనకభూపతి సర్వసముఁడగునేని

తనరువేదములు సత్యము లగునేని

నిరతంబు శమ దమ నియతి శీలముల
వెఱవొప్పఁదపము గావించితినేని?

యత్తమామలయెడ నతికృపాయత్త
చిత్తనై వారల సేవింతునేని?

మా మామ దశరథమహిపాలవరుఁడు
భూమిలోపల బుణ్యపురుషుఁడౌనేని?

నీవు నాయెడఁ గృపాన్వితుఁడవైతేని?
పావనచరిత! శుభావహనిరత!

దివిజేశవినుత! సందీపితలలిత!
పవమానమిత్ర! యో పరమపవిత్ర!

భవధరాధరపవి! భవఫాలనేత్ర!
సవకేకి..........

పవమానమిత్ర! యోపరమపవిత్ర!

సవకేకిశరద! దోషాహ్రదద్విరద!

వరద! వైశ్వానర! వానరోత్తమునిఁ

బరమశీతలుఁడవై పాలింపుమయ్య!”

యని సీత ప్రార్థింప ననిలసూనునకు

ఘలవాల మనుపేరి కాలాహితలను

గనుపట్టు మాణిక్యకళిక నా మెఱసి

యనలుండు గడుఁజల్లనై యుండె. నంత

నా విధంబునకుఁ దా నాశ్చర్యమంది

పావని: “తన తండ్రి పావకసఖుఁడు

గావున నన్నగ్ని గరుణించె నొక్కొ!

దేవతలెల్లఁ బ్రార్థించిరో! రామ

దేవు విక్రమమొ! యేదియుఁగాదు; సీత

దీవన.”యంచును దెలివిమై నుండెఁ

బ్రవిమల తత్త్వైకపరులైన నరుల

భవపాశములు వీడు భావంబు దోప

బ్రహ్మమంత్రములు దప్పక యుచ్చరింప

బ్రహ్మపాశము లూడెఁబవనసూనునకు.

నంత నా హనుమంతుఁడసురేశులంక

నంతయుఁగాల్పంగ ననువు సింతించి:

“యలవడఁదనకునై యగ్ని సూక్తములు

జలములలోఁగ్రుంకి జపియింపవలయు”.

నని పోయి మునిఁగిన ట్లపరాంబురాశి

నినుఁడస్తమించిన నేచి వాయుజుఁడు

చలమున రాక్షసచయ మొగిఁదిగిచి
బలువుగాఁగట్టిన పాశముల్‌ ద్రుంచి

యలఘు రయంబున నార్చుచు నెగసి
పొలుపొందుచున్న గోపురమెక్కి యచట

కనక మహీధరాకారమై యొప్పు

తన మేను డించి బంధములెల్లఁద్రెంచి

మును దాను తోరణంబునఁబెట్టియున్న
ఘనతరవరపరిఘంబు చేకొనుచు

కీడాచరించుచుఁ గేలిసేయుచును

వేడుకతోఁ దన వెనువెంట వచ్చు

..........
ననుపమ జ్వాలాచయంబులఁ బెలుచ

గిరికొని వెలుఁగునగ్నికిఁదృప్తిగాఁగఁ
గరమొప్పుచున్న లంకావేశ్మపంక్తు

లొనరంగ నాహుతి నొప్పింతు ననుచుఁ
దన మదిఁజింతించి దనుజేశుఁడున్న

దనుజుల నిర్జించి తనదువాలమున

ఘనమైన మేడ కుత్కటముగా నెగసి

తన వాలవహ్ను లంతట దరికొల్పఁ

దనరి యంతంత కుదగ్రంబు లగుచు[వా.రా. సర్గ 53]

బుగులనఁబొగవుట్టెఁ; బొగలకు మున్నె

నిగిడి పెన్మంటల నిండె నాకసము;

నాకసంబున మంట లడరకమున్నె

పైకొని యందంద పర్వె నుల్కములు;

నడరి యా యుల్కల కటమున్నె తొలఁగి

వడి దిక్కులకుఁబాఱె వరవిమానములు.

అప్పుడు హనుమంతుఁడడరి నెమ్మదిని
ముప్పిరిగొను నుగ్రమూర్తియై పేర్చి

వినువీథి దిశలఁబర్వెడు చటచ్ఛటల
ఘనతరస్వనము మేఘస్వనంబగుచుఁ

జెలఁగి యింటింటను జిచ్చుదగిల్చి
విలసిల్లు తనవాల విస్ఫులింగములు

పెల్లుగా దిశలను బృథుగతి వెలుఁగఁ
జల్లుచు మంటలు సరి మిన్నుముట్ట

నుప్పొంగు జవమున నురికి యొండొండ
..........

నప్పుడు హనుమంతుఁడడరి యొండొండ

కుప్పించి మఱి కొల్వుఁగూటముల్‌ గాల్చి

వరశస్త్రశాలలు వడి నీఱుసేసి

పరగ భాండాగారపంక్తులు గాల్చి

పరువడి సౌధముల్‌ భస్మంబు సేసి

సొరిది చప్పరములు చూర్ణంబు సేసి

మణిచంద్రశాలలు మసిగా నొనర్చి

ప్రణుతశయ్యాగేహపటలి దహించి

రమణీయగజ వాజి రథశాల లోలిఁ

గమలించి దగ్ధముల్‌గాఁజేసె. నప్పు

డెడపక యెగసిన యెఱమంట తునుక

లుడుగక యుడువీథి నొండొంటఁబర్వె

ఖచరోరగామరగణవిమానములు

ప్రచురవిభాగైక పరతఁ జరింప.

సొరిదిమై రావణాసురుచేటుదెల్పఁ

దొరుగునుల్కములట్లు దోచె నుల్కములు;

రాజన్యనిధిరఘురామభూపాలుఁ

డోజమై దండెత్త నుద్యుక్తుఁడగుచుఁ

బలువిడి లంకలోపలఁబ్రతాపాగ్ని

నెలమిమై నిర్గమమిడియెనో యనఁగ

దహనుండు నిర్భరధ్వనుల బ్రహ్మాండ

కుహరంబు నిండ మిక్కుటముగాఁబర్వె

రావణుఁడట ఘోరరణకళాకేళిఁ

గావలుండగుచు దిక్పాలురనెల్లఁ

బఱచిన తొల్లిటిభంగముల్‌ మాఱు

పఱపక పోవనుభంగిఁ బెల్లెగసి

బలసి విభీషణుభవనమొక్కటియ

వెలిగాఁగఁ బురమెల్ల వ్రేల్మిడిలోన

..........
పరువు లెత్తుచు వచ్చి పంచల నిలిచి

అవె పొగలెగసి నల్గడ మండఁదొడఁగె
నవె విస్ఫులింగంబు లాకసంబంటె

అవె పేర్చి యర్చులు నందంద పర్వె
నవె గజశాలలు నరదశాలలును

అవె హయశాలలు నస్త్రశాలలును
అవె ధనధాన్యరత్నాగారములును

అవె ప్రవీణతనూత్న హైమశాలలును
అవె దైత్యవరుల యుద్యానవాటికలు

అవె దశకంఠుగేహములు శిల్పముల
నవిరళంబగు సర్వమైనశాలలును

అని దానవావళు లట పల్కుచున్న
ననుపమాకారంబులై మహాధ్వనుల

నమరారి నాయుధహతము ప్రఫుల్ల
విమలమంజుల పుష్ఫవిభవమై, ప్రలయ

సమయ నీరదములచందమై, కింశు
కముల సన్నిభములై,ఘనతప్తలోహ

క్రమములై, రౌప్యసంకాశమై,హేమ
సమములై, ఘనధూపచయములై, వివిధ

వర్ణంబులై,మహావాయుసంకలిత
తూర్ణంబులై, వీతధూమంబులగుచు

నింటింటిమీఁద నిట్లెగసి పావకుఁ
మంట లాకసమంట మసలక కదిసి

భాసుర ధవళాభ్రపటలి చందమున
భాసిల్లు ప్రాసాదపంక్తులు దగిలి

కలిసి పెన్మంట లుగ్రముగాఁగ మెఱయ
వలనొప్పఁ గనకపర్వతపంక్తి భంగి

సముదితజ్వాలల సర్వమౌ వనుల
సుమపల్లవితములై శోభిల్లుచున్న

చందన, సహకార, జంబీర, పనస,
మందార, మరువక, మాధవీ, వకుళ,

కురవక, కింశుక, కుటజ, పున్నాగ,
కరక, దాడిమ యశోకద్రుమావళులు

పొగులుచునుండె నప్పుడు వాయుసుతుఁడు
అగణితవిక్రముఁడై యేపు రేగి

కాలానలజ్వాలగతి నొప్పు తనదు
వాలానలజ్వాల వడి నొగిఁద్రిప్పి

కూలంకషోగ్రసంకుచిత స్ఫులింగ
జ్వాలచ్ఛటాచ్ఛటా జనితమహోగ్ర

ధూమసంచయము వాతూలవ్యాప్తంబు
లై మహాబలమొప్ప నతికాలమృత్యు

సముఁడునై యత్యుగ్రసత్త్వుఁడై కదిసి
విమలమణి స్తంభవితతి సౌవర్ణ

ఫలితమౌ రత్నసోపానమార్గముల
లలితముక్తామణి రచితకుడ్యముల

వినుత రత్నప్రభా విలసితంబగుచుఁ
గనుఁగొన నొప్పెడు ఘనవిమానముల

ననలుని దరికొల్ప నందంద కాలి
ఘనరత్నవిసర ముగ్రముగఁగ్రాలుచును

భువిని గూలెను కృతపుణ్యఫలాను
భవము దీఱినను దివంబుననుండి

ధరణిపైఁగూలు సిద్ధవిమానపంక్తి
వెరవునఁబృథ్వి కంపింప మ్రోయుచును

అపుడు రావణుఁడు దైత్యావళిఁగూడి
విపులశోకంబున వెసఁ బురివెడలి

యక్షీణముగ నుండునట్టి యా మంట
వీక్షింపుచుండెను వెలుపట నిలిచి.

పొరిఁబొరిఁబర్వె నప్పుడు నభస్థలము.
బెరసి దిక్కులనెల్లఁబృథుధూమవితతి

అరుదారఁబర్విన యా ధూమరాజి
కరముగ్రముగఁ దమ కన్నులు గవిసి

తెరువులు గానక తిరుగుడు వడుచుఁ
గరము..........

దరికొని మండె. నత్తఱి దైత్యవరులు

కరము భయభ్రాంతిఁగంపించువారుఁ;

దలలును జీరలు దరికొని మండ

బలువిడి నల్గడఁ బాఱెడువారుఁ;

దమతమ వారలుఁ దమ బంధుజనులుఁ

గమరుట చూచి శోకమునందువారు;

హాహానినాదంబు లడరించువారు;

నా హనుమంతుపై నలిగెడువారు;

“ నా విష్ణుఁడారాముఁ; డతనికి నెగ్గు

గావించె నీ పాపకర్ముఁ.”డన్వారు;

“నట్టి కీడొనరించినట్టిరావణుని

కిట్టియాపద వింతయే!”యనువారు;

రమణీయరత్నతోరణ హర్మ్యసౌధ
విమలగవాక్షుల వెరవొప్ప నిలిచి

తనరారు రాక్షసతరుణులు దన్నుఁ
గనుగొని యాశ్చర్యకలితలై పొగడ

నొకచోటు దప్పక..........
..........

నగుచుండ నెంతయు నత్యుగ్రుఁడగుచు

నగచరవీరుండు నలిఁజెలరేఁగి

యొకచోటు దప్పకయుండ నా లంక

సకలంబుఁగాల్చి యుత్సవకేళిఁదేలి

చనఁజన నా యగచరనాథు వాల

ఘనతరదీప్తాగ్ని కడు నేపు మిగుల

నెడపక పై రాలునెఱమంటతునుక

లుడుగక త్రోయుచు నొగిఁదూలి తూలి

సోలి సురాపానసుఖసుప్తి మునిఁగి

కాలుట యెఱుఁగక కాలెడువారు;

నా యెడ మృదులశయ్యలయందు నిదుర

పోయినట్టులెయుండి బొందులు కమలఁ

దెలివికి నెడమీక తీవ్రాగ్నిశిఖల

మిలమిల మిడుకుచు మృతినొందువారుఁ;

దమతమబంధులఁ దమ వధూజనులఁ

దమతమబిడ్డలఁదమప్రాణసఖులఁ

దమతమవారలందఱఁదోడుకొనుచు

గుమురులు గట్టి యేఁగుచు మ్రగ్గువారుఁ

దెగి యిండ్లసరకులు దిగిచి తేఁబోయి

మగుడి రానేరక మ్రందెడువారు;

సతులఁగౌఁగిటఁజేర్చి సరిఁదెచ్చి తెచ్చి

ధృతిదూలి వాకిండ్లఁ ద్రెళ్లెడివారు;

తమలోన నోపని దైత్యులఁగడఁగి
తమకించి యగ్నిలోఁదగఁద్రోయువారు

నై లంక ఘూర్ణిల్ల నంతంతఁగదియ

నా లోకభయదంబులై మీఱిమీఱి

యురుసింహములఁబోలి యుగ్రత మిగిలి

కరికుంభవిదళనగతి మండిమండి

యోజఁబెంపారు రాహుతులచందమున

వాజులమీఁదికి వడి దాటిదాటి

పదములంటుచుఁదొడల్‌ వ్రాకుచు నేచి
పెదవులఁజేరుచుఁబృథునితంబములఁ

బొదువుచు ఘనకచంబుల గ్రహించుచును
సుదతులయెడ రక్తి చూపి పల్మాఱు

మదనసుఖోచిత మహితసత్క్రీడ
మదిఁదమకింపుచు మక్కువ సల్పి

తగ నించువరవిటోత్తముల చందమున

మొగిఁగామినీకుచంబులు ప్రాఁకిప్రాఁకి

భావించి యన్యులఁబ్రహసించువారి

కైవడి నాలుకల్‌ కడుఁగ్రోసి క్రోసి

తగిలి సంతసమునఁదలకొన్న వారు

మిగిలియుబ్బెడిగతి మిన్నంది యంది

పెలుకుఱి పఱతెంచు భీతులపగిదిఁ

దొలఁగక నిగుడి గొందులు దూరి తూరి

వాలుచు నిబ్భంగి వాయునందనుని

వాలాగ్ను లొగి లంక వడిఁజుట్టి కాల్చెఁ.

..........
..........కాల్వ

శాలలు వెలువడి చనుదెంచి పఱవ
జాలక తెగునశ్వచయమును మఱియుఁ

దుండముల్‌,కొమ్ములు, తోకలుఁ గాలి
కొండలకైవడిఁ గూలిన కరులుఁ

గక్షముల్‌,వక్షముల్‌, కాళ్లును, వ్రేళ్లుఁ,
బక్షముల్‌ గమలి సుడిబడుచు మడంగి

పడిన కేకీహంసపారావతంబు
లడఁగిన శుకశారికాళి పెంపేది

మ్రందిన తేరులు మసిగాఁగఁగమలి
దందడిఁగూలు పతాకధ్వజంబు

లాతపత్రంబులు నందంద ప్రిదిలి
భూతికైవడిఁబొడిపొడియైన జోళ్లు

నాతతజ్వాలల నందంద కఱఁగు
జాతరూపాంచిత సాలభూషలును

అలవెల్లఁజెడి దగ్ధమైన యట్టళ్లు
లలిఁజెడి చిత్రయంత్రవ్రాతములును

తునిసిన యట్టి కైదువులు నుగ్గైన
సునిశిత కరపత్ర శూలజాలములుఁ

బొగులుచుఁ బొగులుచుఁబొగలెగయంగ
ధగధగయని మండు ధాన్యరాసులును

జూర్ణంబులైనట్టి శుక్తిజంబులును
వర్ణముల్‌ దప్పిన వజ్ర,వైడూర్య,

మరకత, హరినీలమణి,పద్మరాగ
సురుచిరరత్నముల్‌ సొంపెల్లఁదరిగి

తనరారు సంజాత ధాతువుల్‌ చిటిలి
(?)పెనుబడి పొడియైన పృథుతరహర్మ్య

ఘనసౌధగోపురాగారజాలములు
గనుఁగొన నెగులొందఁగాలువస్తువులు

నై చూడ నా పురం బతిశూన్యమైన
నేచి దానవులు సహింపక కదిసి

కరవాల, పాశ, ముద్గర, గదా, ముసల,
పరిఘ, తోమర, శర, ప్రాస,శూలముల

ననిలసూనుని దేహమణుమాత్రమైనఁ
బొనుపడకుండ నద్భుతముగాఁబొదువ

వినువీథి దిక్కులు వ్రీల నార్చుచును
దనుఁదాఁకు శస్త్రాస్త్రతతుల నొప్పించి

దనుజులమీఁద నుదగ్రుఁడై కదిసి
యనుపమాశనికల్పమగు ముష్టిహతులఁ

బొలియించి భుజబలస్ఫూర్తి రాజిల్లఁ
గలఁగక మదిని లంకాపురంబిట్లు

గాల్చిన నుబ్బి..........
..........

గాల్చిన నుబ్బి దిక్పతులు దేవతలు

“మేల్చుట్టమితఁ.”డంచు మెచ్చి తన్‌బొగడ[వా.రా. సర్గ 54]

..........
ననుపమానందుఁడై యలరె నక్కడను

జనకనందన రామచంద్రునిదేవి
యనిలనందనునకై యందంద పనవఁ

దానుకాంతులతోడఁదతబుద్ధిఁగదిసి
వీనుల కింపార విమలవాక్యముల

జానకితో విభీషణపత్ని సరమ
మానుగాఁబలికెను మహిజ! నీ వేల?

యనిలజునకుఁగాను నధికవిషాద
మునఁబొందెదవు వినుముదిత యాఘనుఁడు

తనుఁబట్టి కట్టిన త్రాళ్లెల్లఁద్రెంచు
కొని దానవులఁబేర్చి కుంభినిఁగూల్చి

కాలానలజ్వాలగతి నొప్పు తనదు
వాలానలజ్వాల వడి లంకఁగాల్చి

యసహాయశూరుఁడై యమరు లుప్పొంగ
నసమానతేజుఁడై యలరుచున్నాఁడు

కావున నిటు లేల కలఁగెద వీవు?
భావించి నా దగు పల్కు పాటింపు

మన విని సంతోషమాత్మ రెట్టింప
జనకజ చెలఁగె నచ్చట దైత్యులడలఁ

దన చేతఁగాలిన దనుజేశుపురము
కనుగొంచు సంతోషకలితాత్ముఁడగుచు

హనుమంతు..........
..........

హనుమంతుఁడంతట నంతరంగమున

జనకజమరణంబు శంకించి బెదరి:

కోపంబు మదిలోన గొనకొని యకట!
యీ పురిలోపల నినవంశుదేవి

భూపుత్రి యునికియుఁబొరిఁదలంపకను
బాపంబు నెమ్మదిఁబాటించి యేను

గాపేయమున స్వామిఘాతినై నీతి
చేపట్ట కిటులు చేసితిఁజేయఁదగునె?

కోపులు నోడరు గురువులవధకుఁ
గోపులు గురునిందకును గొంక రధిక

కోపంబు నాపదకును మూలమండ్రు
కోపంబు పాపసంకులముకు పొత్తు

నపరిమితంబైన నా కోపవహ్ని
విపులక్షమాజలవిషధిలో ముంచి

యుపశమింపఁగఁజేయు నొప్పార నార్యుఁ
డుపమింప నరుఁడైన నుత్తమబుద్ధి

వ్యపగతబుద్ధినై యందంద కదిసి
విపరీతబుద్ధినై వెంగలి నగుచు

“యీ లంకతోఁగూడ నినవంశుదేవిఁ

గాలిచితిని గన్నుగానక క్రొవ్వి;

యే నింక రఘురాము నేమనికాంతు?

జానకిసేమ మేసరణిఁబల్కుదును?

భానుసూనున కెట్లు పడఁతిసేమంబు
మానుగాఁజెప్పుదు మరణంబు దక్కఁ

దక్కొండు లేదు భూధవుమనోరథము
కర్కన్‌శమతి జెఱచుఁగార్యఘాతికిని

దప్పెఁగార్య.”మటంచుఁదల్లడంబంది

యప్పుడు దనమది నట వివేకించి

భూసుతకును రామభూపాలునకును
దాసుండనగు దన్ను దారుణశిఖల

గాసిల్లఁజేయఁడు కడఁగి పావకుఁడు
ఆ సతీమణి నేల యడఁచు నదిగాక

ధరణినందన, పతివ్రత సుప్రభావ,
గురుశీలమహిమ, రఘుకులభర్తపుణ్య

గుణభవ్యవిక్రమ కుశలత్వములను
కణఁగి యగ్నికిఁగదియఁగా శక్యమగునె?

యని పల్కునంతలో నా కుశస్థలిని
జనియెడి సురసిద్ధసాధ్యచారణులు

మది సంతసించి పల్మరు నిట్టులనిరి
విదితమౌ ఘనబాహువిక్రమస్ఫురణ

ననిలజుపాటి సమగ్రబలుండు
ననిమిషులందైన నరసినఁగలఁడె?

సకలభూజనములు సన్నుతిసేయ
నకలంకుఁడై దానవావళిఁదునిమి

యనుపమశక్తి దైత్యాధీశుపురము
వెనుకొని యొకఁడె బల్విడిఁగాల్చి పేర్చి

యనలుఁడత్తఱి జనకాత్మజ సీత
తను వించుకైనను దాకఁ డా యింతి

వినుతభాగ్యవిశేషవిభవ మెట్టిదియొ?
యనుచుఁబోవఁగ విని యనిలజుఁడలరి

“యే తల్లిదీవన నీ ఘోరవహ్ని

నా తోఁక రోమమైనఁగమర్ప వెఱచె.

నట్టి యా దేవికి నగ్నిచే భయము

వుట్టునే? యిది యేటిబుద్ధి?”యటంచు

ధరణిజమదిలోని తాపాగ్ను లార్చు

వెరవున వాలాగ్ని విషధిలో నార్చి[వా.రా. సర్గ 55]

వెస నశోకారామవీథికిఁబోయి

యసురకాంతలు భయంబంది వీక్షింప

దనుజకాంతలచేతఁ దన సేమమెల్ల

విని మున్నె సంతోషవివశయై యున్న

జనకపుత్త్రికి మ్రొక్కి సన్నిధి నిల్చి

తన పౌరుషములెల్లఁ దగ విన్నవించి:

..........
..........దగవిన్నవింప

వైదేహి తనదు హృద్వనజంబునందు
మోదించి విభుమీఁది మోహంబుకతన

భూదయితుప్రియు వాయుపుత్రుఁబల్మారు
నాదరంబునఁజూచి యర్థితోఁబలికె

ననిలుండు నొండె యా యహివైరియొండె
హనుమంత! నీవొండె యమితవేగమున

వనధి దాటఁగఁజాలువారలు గాక
మనమునఁజింతింప మఱి యెవ్వఁడోపు?

రాక్షసానీక విరాజిత బాహు
రక్షితంబగు లంక రమణమైఁజొచ్చి

వినుతవిక్రమశక్తి వెస నీకుఁదక్క
ననలుని దరికొల్ప నన్యులవశమె?

రామునిమీఁది పోరామి భక్తికిని
నీ మెయిఁ దక్కొరుల్‌ నేర్తురే కలుగ?

భీమతరంబగు పృథుతరరజ్జు
స్తోమంబు నీ వెట్టిచొప్పునఁబాసి

యామోదభరమున నతిశయంబైన
సేమ మొందితి వగ్నిఁజిక్కక తండ్రి!

కడుఁగ్రూరులైన రాక్షసకోటి నెట్టి
వడువునఁ దును మిట వచ్చితి నాకు

నడ లుడుపంగ నీ వారూఢగతిని
గడిఁదివారిధి యెట్లు గడచెదో కడిమి?

ఈ యెడ నీవున్న యింతయుఁదడవు
పాయని దుఃఖముల్‌ పాసితి నింక

వాయునందన! నీవు వారక చనిన
నాయతంబగు దుఃఖమయ్యెడు నాకుఁ

బోఁడిగా నీ దప్పిపో నొండుకడను
నేఁడుండి నీ వెల్లి నెమ్మితోఁజనుము

నేఁడైన నతిశోక నిష్ఠురవహ్ని
మాఁడకుండెద నోర్చి మారుతతనయ!

యనవుడు హనుమంతుఁడమ్మహీతనయఁ
గనుఁగొని భక్తిమైఁగరములు మొగిచి

వనజాక్షి! నేఁడెల్లి వగవకుమమ్ము
ఘనసైన్యములతోడఁగపిపతితోడ

గొనకొని నీ దగు కోరిక లార
నినజానుజులు గొల్వ నినకులేశ్వరుఁడు

చనుదెంచి నిశ్చలసత్త్వుఁడై పేర్చి
యనిమిషమునివరు లభినుతి సేయ

లంకపై విడిసి చలంబు పెంపెక్కి
కింకమై నసురులఁగీటడఁగించి

యుద్దామతరతేజ ముడువీధి ముట్ట
నుద్దండకోదండ మురువడి మెఱయ

ఘనవిస్ఫులింగ భీకరవిషజ్వాల
లనలార్చు లబ్జగర్భాండంబు నిండ

నిరుపమ వజ్రసన్నిభ ఫాలనేత్ర
శరసన్నిభంబులౌ చండకాండముల

వలనొప్పు నీలపర్వత యగ్రశృంగ
ములభంగి నెంతయుఁ బొలుపుదీపించు

పంక్తికంఠుని కంఠపంక్తియు, మకుట
పంక్తియుఁ,దారకపంక్తియుఁ,జలిత

యాహవోదగ్రసురాసురభయద
బాహుశృంగంబులు బలువిడిఁద్రుంచి

రావణు లోకవిద్రావణుఁ జంపి
వావిరి నిన్నయోధ్యాపురంబునకు

భూవల్లభుఁడు గొనిపోయి సౌభాగ్య
శ్రీ విలసిల్ల ధాత్రీస్థలి సర్వ

మైన సౌఖ్యంబుల నలవొప్ప నొంది
భూనాథవంద్యవిస్ఫురిత పాదాబ్జు

డై మహీతలమేలు నర్థి దీపింప
నీ మదిఁగోర్కెలు నీకు సిద్ధించు

నని యింకఁబనివిందు..........
..........

“యిదె పోయి తెచ్చెద నినకులేశ్వరుని,

మదిలోన నీకు నుమ్మలికంబు దీర.”

నినుఁజుట్టి కారించునిష్ఠురాకృతుల
దనుజకామినులసందడి మాన్తు ననిన

కలకలనగి దశకంఠుండు వనుపఁ
గలచెద రిట వీరి ఖండింప నేల?

మన్నింపు మనవుడు మారుతాత్మజుఁడు
మన్నించితిని వారి మది సంతసిలుము

..........
..........దగ విన్నవింప

నని:“యింకఁబనివిందు.”ననుచు సీతకును

వినయంబుతో మ్రొక్కి వీడ్కొని కదలి

తడయక పశ్చిమద్వారంబునందు

వెడలుచుఁబావని వెస నేపుమిగిలి

తలుపులు వడఁదన్నఁదలుపులు విఱిగి

యిలఁగూలె రాక్షసులెల్ల భీతిల్ల.

---
పాదసూచికలు (Footnotes):
[1]  బాములకు
[2]  బెర్గు
[3]  వారి
[4]  దానునయ్య
[5]  ఁజంపి యా దశకంఠుఁ(దనుజేశుఁ) డున్న
[6]  శక్తి
[7]  బొగలుపైఁబొలయకమున్న
[8]  యిరవొంద బండారపిండ్లును గాల్చి
[9]  నాదిదేవుఁడు
[10]  గాఁదలఁచెను
[11]  యంత
[12]  కింతవింతలు పెద్దలే
[13]  బేర్చి
[14]  నింక, ఁగల్గు