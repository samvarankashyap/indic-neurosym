# కాండము: సుందరకాండము
# అధ్యాయము: 009
# శీర్షిక: సీత రావణుని దూఱుట

“బాపాత్మ! నీవు నా పతి డాఁగురించి

నీ పురి లంకలోనికి నన్నుఁదెచ్చి

యిది యొక్క కడిమిగా నేల గర్వించె?

దిది యొక్క మేలుగా నేలప్రేలెదవు?

పరవధూరతిఁగోరు పాపాత్ముకులము

సిరియును నాయువుఁజెడు; నటుగాన

తగవును ధర్మంబుఁదలపోసి నన్ను

మగుడ రామునకిమ్ము మనఁగోరెదేని?

కాదని దుర్బుద్ధి గైకొంటివేని?

కోదండదీక్షాదిగురు నిచే రామ

జననాథుచే నీవు సచ్చుట నిజము
ఒనరంగఁబసిఁడిచే నొరయు నిత్తడియు

గనకాద్రితో నద్రి, ఘనునితో మూర్ఖు,
దిననాథుతో గృహదీపంబు పేర్మి,

శ్రీతరుతో వేము, సిరితోడ లేమి,
బూతంబుతో నక్క పురణించినట్లు

తన్నంటుకొనువారు తనయంతలనుచు
బిన్నబిడ్డలమాడ్కిఁ బ్రేలెద వీవు?

మేర యెఱుంగక మీఱి పల్కెదవు?
నా రఘురాముతో నలవియే నీవు?

ఒకలంక యేలుచు నుండుదు వీవు?
సకలలోకములకు స్వామి రాఘవుఁడు

అఖిలకంటకుఁడ వీవన్నిలోకముల
నఖిలలోకారాధ్యుఁ డా రాఘవుండు

నిర్మల గుణయశోనిధి రాఘవుండు
కర్మసంచార వికారివి నీవు

వేదంబులకునెల్ల వేల్పు రాఘవుఁడు
వేదవేద్యులఁజంపు వెఱ్ఱివి నీవు

గురుజనాశ్రితులకు గురుఁడు రాఘవుఁడు
దొరకొని యట గురుద్రోహివి నీవు

సర్వజీవులకెల్ల సముఁడు రాఘవుఁడు
సర్వజీవముల భక్షకుఁడవు నీవు

ఉన్నతోన్నతుఁడైన యుర్వీశ్వరునకు
నెన్నిసా(ళు)రెలపెట్టు నెఱుగవు నీవు

ఇంద్రుఁడుఁజంద్రుండు నినుఁడుఁగాఁ డతఁడు
నింద్రాదివంద్యుండు నినవంశజుండు

నిన్ను మర్దించియు నీ పేరు మాన్చి
నన్నుఁగొంపోయెడి నమ్ము మింతటికి

నాకు నీకును సాక్షి ననుఁదెచ్చు నపుడు
గైకొని యొకపక్షి కడఁగి యేతెంచి

నీ లావు శక్తియు నీ పరాక్రమము
నేలపాలుగఁజేసి నెఱి వ్రేసి నిలువఁ

గపటభాషలు వల్కి ఘనపక్షినాథుఁ
జపలత నణఁచిన చండివి గావె?

అనద రాజ్యవిహీనుఁ..........
..........

..........
....దొడరి భర్జించి

జననాథుచే నీవు సచ్చుట నిజము.

‘వనవాసకృశుఁడు కేవలదుర్బలుండు

ననద రాజ్యవిహీనుఁడసహాయుఁడతఁడు

మనుజమాత్రుఁ’డటంచు మది నెన్నవలదు;

దండకాటవిఁజతుర్దశ సహస్రోగ్ర

చండరాక్షసకోటిఁజంపఁడె తొల్లి?

దండధరోద్దండ దండంబు నొడిచి

చండాంశుకిరణోగ్ర సంరంభ మడఁచి

గణనాపరంపరల్‌ గడచి యందంద

రణభీషణములైన రాముబాణములు

పరువడి నీ లంకపైఁ బాఱునాఁడు

తరమిడి నీ యురస్థ్సలిఁ గాఁడునాఁడు

మునుకొని నీ శిరంబులు ద్రుంచునాఁడు
మునుమిడి నీ రక్తములు గ్రోలునాఁడు

రావణ! నీ లావు రఘురాములావు

నీవె చూచెదుగాక! నేఁడేల చెప్ప?

నెండతోఁబ్రాలేయ మెదిరినయట్లు

కొండతోఁదగరు డీకొనిన చందమున

మదహస్తితో దోమ మార్కొన్నకరణి

నుదధితోఁ గాల్వ మొండొడ్డినపగిదిఁ

శ్రీతర్వుతో వేము, శ్రీశుతో జోగి,
ధాతతో విప్రుండు, ధనికుతోఁబేద,

జాతిరత్నముతోడ సరి గాజుపూస
భూతలంబున సరి పోల్చినయట్లు

తెగువమై రాఘవాధిపునకు నీకు
మగఁటిమి మదహస్తిమశకాంతరంబు

మిగుల నోరులుగల్గి మీఱి పల్కెదవు?
జగతి రామునితోడ సరియె రాక్షసుఁడ!

ఒకలంక యేలుచు నుబ్బెద వీవు.
సకలలోకములకు స్వామి రాఘవుఁడు.

అఖిలకంటకుఁడ వీ వన్నిలోకముల
నఖిలలోకారాధ్యుఁడా రాఘవుండు

వేదచోరుఁడ నవివేకివి నీవు.
వేదంబులకు నెల్ల వేద్యుండతండు

కర్మపూరిత ఘనకాయుఁడ వీవు
నిర్మలగుణయశోనిధి రాఘవుండు

సర్వజీవాళిభక్షకుఁడవు నీవు
సర్వజీవులకును సముఁడు రాఘవుఁడు

ఉన్నతోన్నతుఁడైన యుర్వీశునకును
ఎన్నిసారెల పెట్ట నెఱుగంగ నీవు(?)

ఇందు సూర్యాగ్ని సురేంద్రులు గారు
ఇందు ధరార్చితుండినవంశజుండు

నిన్నిట మర్దించి నీ రూపమణఁచి
నన్నుఁదోడ్కొని పోవు నమ్ము మింతటికి

నాకు నీకును సాక్షి ననుఁదెచ్చు నపుడు
గైకొని యొక పక్షి కడఁగి యేతెంచి

నీ లావు శక్తియు నీ పరాక్రమము
నేలపాలుగఁజేసి నెఱి వ్రేసి నిలుపఁ

గపటభాషలు పల్కి ఘనపక్షినాథు
నపుడు ఖండించిన యధముఁడ వీవు

దర మెఱుంగక రామధరణీశుతోడ

దొరసిన భస్మమై త్రుంగెదుగాక!

ఏమిటి కెదురుఁద న్నెఱుఁగని మాట
..........

..........
ఈ మూఁడుజగముల నెందు డాఁగినను

యేమిటి కీ గర్వ? మినకులాధిపుఁడు

ఈ మహి నిన్నేల యిట్లుండనిచ్చు?”

ననిన రావణుఁడు మహారోషమెత్తి

జనకజఁజూచి యచ్చలముతో ననియెఁ:[వా.రా. సర్గ 22]

“బరమేష్ఠిఁదపమునఁబరగ మెప్పించి

వరశక్తి నతనిచే వరములు గాంచి

సురపతి మొదలుగా సురల నోడించి

గరళకంధరుతోడఁ గైలాస మెత్తి

కడిమిమై నూర్ధ్వలోకములు సాధించి

వడిఁబేర్చి పాతాళ వాసుల నోర్చి

సకలోన్నతుండనై సడిసన్న నన్ను

వెకలియై తమ తండ్రి వెడలంగఁ ద్రోవ

నతిహీనసత్త్వుఁడై యడవులలోన
బతిమాలి ఫలమూలఁపర్ణాశనముల

వికృతాంగుఁడై తపోవృత్తిమై నున్న

యొక పేదమానవుఁడోపునే చెనక?”

నని రాము నిందింప నందంద పొగిలి

మనమున నొగిలి యుమ్మలికంబు మిగిలి

ఘనశోక గద్గదకంఠయై యప్పు

డినకులాధిపుదేవి యెలుఁగెత్తి యేడ్చె.

ధృతిదూలి నల్గడ దేవగంధర్వ

సతులెల్ల నేడ్చిరి జానకిఁజూచి.

రావణుగర్వంబు రమణిశోకంబు

భావించి కోపతాపంబులు నిగుడ

ననిల తనూభవుఁడప్పు డా దుష్ట

దనుజుపై లంఘింపఁదలపోసి చూచి:

“బిరుదనై వీనిఁజంపితినేని పతికి

ధరణిజసేమంబు దగఁజెప్పఁగలను.

అమరారిచేత నా యలవెల్లఁబొలిసి

సమరంబులోపలఁ జచ్చితినేని

లంకదిక్కెఱుఁగక, లలన నెవ్వగల

నింకుచు నిందున్కి యెఱుఁగఁజొప్పడక,

యేను జచ్చుటయును నేర్పడ వినక,

భానుకులాగ్రణి ప్రాణముల్‌ విడుచు.

నింతచేసినచేఁత లేమియుఁగాక

యంతయుఁజెడిపోవు నధిపుకార్యంబు.

ఎడపక నిటమీఁద నీ దైత్యుతోడ
గడఁగి కయ్యము సేయఁగలవాడఁగాను

దనుజుతోఁబోరాడి దర్పించి గెలుతు
నని తలంచిన గెల్పునది గానరాదు

అని నిశ్చయము చేసి యాత్మలో మున్ను
దనుజుతోఁబోరుట తగవు గాదనుచు

నెలఁతను దర్శించి నిష్ఠతోఁబిదపఁ
గల కార్యములు సేయఁగలవాఁడఁగాని

అనిసేయ నిది సమయము గాదు నాకు.

నని ధీరుఁడై యుండె నా మ్రానిమీఁద.

మఱియు రావణుఁడు గామంబు గ్రోధంబు

వెఱపును నొఱపును వెరవును గదుర

నాడిన మాటల కన్నిటి కాత్మ

నోడక యతినిష్ఠురోగ్రవాక్యములు

వనితలందఱు విన వసుధాతనూజ

తనుదూఱఁబల్కిన దనుజేశుఁడంతఁ

గుటిలభావమున భ్రూకుటిలసన్నిటల

చటులరక్తాక్షుఁడై జాజ్వల్యమాన

లోల కీలాభీల లోకసంహార

కాలాగ్నిరీతి నాగ్రహమున మండి,

చంద్రహాసంబెత్తి జానకి నేయ
నింద్రారి గమనించునెడఁగేలుఁబట్టి

యమలమందోదరి యడ్డమై నిలిచి
కొమరొప్పఁబలికె నా కుమతియౌ విభుని

దండిమై నెదిరిన ధరణిపాలకుఁడె?
ఖండింప నీకు? నీ కాంత దైత్యేశ!

(ఎన్ని చెప్పిన విన వేమి సేయుదును?
నిన్ననఁబని యేమి నీ పురాకృతము)

మ్రుచ్చిలి పరసతి మునుఁదెచ్చుటొకటి
చెచ్చెఱ భువి నిందఁ జెందుట రెండు

తెగువతోడుతఁబట్టి తెచ్చినమొదలు (సతియు)
పగఁగొని యుండు టేర్పఱుపఁగామూఁడు

నొనర దుర్భుద్ధి నా యువిదను గూడి
యనుభవించెద నను టారయ నాల్గు

కన నుత్తమ స్త్రీలఁ గడఁగి పల్మాఱు
వినరానిపల్కులు వెసఁబల్కు టేను

గామ మణఁపలేక కామిని జంపఁ
దా మది నెంచుట దనుజేశ!యాఱు

తగ వెంచనేర కెంతయుఁజేసి తుదిని
మగఁటిమి వోపుల(వుట)మఱియును నేడు(?)

నేడు చేటులు నయ్యె నీ యింతివలన
నేడు గడవగరాదు (ని)నిజముగా నెన్నఁ (బుద్ధినెంత)

బొరిఁబాతకంబులపుట్ట యీ మేను
దొఱఁగిన సద్గతి దొరుకునె నీకు?

బొలిసెనే నీ బుద్ధి? పొలిసెఁబొమ్మనుచుఁ
బలికి తొలగింపఁబతిచేతి వాలు

కడు సిగ్గువడి..........
..........

ఘోరహుంకారుఁడై క్రూరుఁడై నీతి

దూరుఁడై యా సతిఁ దొడరి భర్జింప

---
పాదసూచికలు (Footnotes):
[1]  తూలెదవు
[2]  ఁడైన