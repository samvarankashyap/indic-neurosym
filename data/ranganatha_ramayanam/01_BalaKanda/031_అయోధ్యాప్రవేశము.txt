# కాండము: బాలకాండము
# అధ్యాయము: 031
# శీర్షిక: అయోధ్యాప్రవేశము

పరమసమ్మదమున బలములుఁదాను

నరిగె నయోధ్యకు నవనివల్లభుఁడు.

పుణ్యచిహ్నములతోఁబుణ్యులతోడఁ

బుణ్యమంగళ వాద్యములతోడ వచ్చి

తానును గొడుకులు దశరథాధీశుఁ

డానందమున నయోధ్యాపురిఁజొచ్చి

రాజితాలంకారరచనఁ జూపట్టు

రాజమార్గంబున రా రాజముఖులు

సఖులు దారును వేడ్క సౌధంబు లెక్కి

సుఖతరాకృతుల రాసుతులఁగన్గొనుచు

సేసలు సల్ల నాశీర్వాదమెల్ల

భూసురు లొసగ విస్ఫురణ వెంపెసగ

నగణితశృంగారమై యొప్పు తనదు

నగరుఁబ్రవేశించె నరనాథుఁడంత,

గౌసల్య కేకయ క్ష్మానాథపుత్త్రి

యా సుమిత్రాదేవి యాదిగాఁగలుగు

నంతఃపురాంగన లందఱు నప్పు

డెంతయుఁబ్రియమున నెదురుగా వచ్చి

చేరి వారలమీఁద సేసలు సల్లి

నీరాజనంబులు నెఱి నిచ్చి. రంతఁ,

గొడుకులందఱు మ్రొక్కఁగోడండ్రు మ్రొక్కఁ

గడుఁబ్రీతి దీవించి కౌఁగిళ్లఁజేర్చి

సీతాదికాంతలచెలువంబు బుద్ధి

చాతురిఁగన్నులు సల్లఁగాఁజూచి

తనరారుచుండిరి. దశరథుఁడంతఁ

దనయులు నలువురుఁదను భజియింప

నాల్గుచేతుల నొప్పు నలినాక్షుఁడనఁగ

నాల్గుకొమ్ముల నొప్పు నాకేభమనఁగ

సకలజనానంద చరితుఁడై రాజ్య

మకలంక రక్షకుఁడై యేలుచుండె.

నొకనాఁడు దశరథుండుచిత మెఱింగి

ప్రకటితశుభరతు భరతునీక్షించి:

“ఘనుఁడు మీ మామ కేకయరాజసుతుఁడు

గొనిపోదు నిన్నని కోరియున్నాఁడు

గాన శత్రుఘ్నుతోఁగదలి మీ మామ

తో నేఁగి యతనిసంతోషంబు నెఱపు”

తాతకు మునులకు ధరణిదేవతల
కాతతభక్తితో ననిశంబు మ్రొక్కు

సురలకా(ని) తలఁచి భూసురులకు వత్స!
పరమప్రియంబునఁబరిచర్య సేయు(సి)

వారియనుజ్ఞ న(వారలచే నశ్వ)వారణస్యంద
నారోహణములుశస్త్రాస్త్రవిద్యలును

నెఱి వేదశా(ఁగి తచ్ఛా)స్త్రముల్‌ నీతిశాస్త్రములు
నురుకళావిద్యలు నొగినభ్యసింపు

మేక క్షణంబును నెడపక నియతిఁ
జేకొని నీ మేలు సెప్పి పుత్తెమ్ము

అనవుడుఁదల్లుల..........
..........

మనవుడుఁదల్లుల కవనినాథునకు

వినతుఁడై రఘురామవిభునకు మ్రొక్కి

తాను శత్రుఘ్నుండుఁదన మేనమామ

తో నేఁగె నా భరతుఁడు పుణ్యరతుఁడు.

రాజగృహంబున రమణీయమైన
రాజధానికి నేఁగి రఘుకుమారకులు

తాతకుఁదమరాక దగ నెఱిఁగింప
బ్రీతిమైఁబుచ్చ నా (త్తేరఁబృ)పృథ్వీవరుండు

పట్టణంబునఁ దీరుపడఁదోరణములు
గట్టించి బహుపతాకలు గల్వడములు

గలయంగనెత్తించి గంధో(గో)దకములు
పొలుపొంద(పార)ఁజల్లించి పుష్పధూప(మ)ములు

కరమొప్ప రాజమార్గముల(న)వాసింపఁ
బరిచారకులఁబంచి బలయుతుండగుచు

వనితలు నిజమంత్రివర్గంబు తోడఁ
జనుదేర నెంతయు సంతోష మెసగ

వరుస నానాగీతవాద్యనృత్యములు
పరమశుభాచారభంగుల నమర (మొప్ప)

బ్రీతి నెదుర్కొని ప్రియ మొప్ప(మొంద)వంది
సూతమాగధ జనస్తుతులోలిఁజెలగ

మనుమలఁదోడ్కోని మహిమతో వచ్చెఁ
బనుగొన్న (ను)భక్తితోభరతుండునంతఁ

దమ తాత మొదలుగాఁదగిన పెద్దలకు
గ్రమము దప్పక నమస్కారముల్‌ సేసి

పొలుపొంద వారిచేఁబూజితుండగుచుఁ
దలుకొత్త వేడుకఁ దాతతో ననియె

ఆర్య! నా కిచట విద్యాభ్యాసమింకఁ
గార్యమాచార్యులై ఘనులైనవారి (లేఘనులువారికిని)

క(అ)ప్పగింపుఁడుమమ్ము(నన్ను) ననిన నా రాజు
చెప్పినవారిచే(తో) శిక్షితుండగుచు

నమర విద్యాభ్యాసమంతయుఁజేసి
విమలైకమతి యొక్క విప్రునిచేతఁ

దమ తండ్రి యైనట్టి దశరథేశునకు
సముచితస్థితి నేము (ను)సకలవిద్యలును

జెలువొంద(వార)ఁగా నభ్యసించితి మింక(నిందు)ఁ
దలఁపుపుట్టెడు మా(నా)కుఁదగమిమ్ముఁ జూడ(దముఁజూడవలయు)

నని చెప్పుమన నయోధ్యాపురంబునకుఁ
జనుదెంచి యతఁడు నా జననాయకునకు

రాజపత్నులకును రామలక్ష్మణుల
కోజ నెంతయుఁజెప్పె నుల్లంబు లలర

నంత శ్రీరాముండు యౌవరాజ్యమున
నెంతయుఁజతురుఁడైయెల్లవారలకుఁ

బ్రాకటంబుగ నొండుబాధ లేకుండ
నేకప్రబుద్ధిగా(తో) నిట దండ్రిఁగొలిచి

ధారుణిప్రజలకు(పై)దయ యొప్పఁజేసి (యొనరించి)
వీరు వారనకను విశ్రుతకీర్తి

సమచిత్తుఁడై ధర్మచరితంబుఁబూని
యమరేంద్రవిభవుఁడై యా రామవిభుఁడు

సీతయుఁదాను..........
..........

(ఈ కథాభాగమునకే రచనాంతరము)

చతురంగబలము లసంఖ్యలు గొలువ
నతులితానందాత్ముఁడై క్రమంబునను

నదులును నదములు నగరముల్‌ గనులుఁ
బొదలుఁబూఁబొదలును బుణ్యతీర్థములుఁ

బొలుపొంద జనపదంబులుఁ బురంబులును
నలవడఁగడచి యేడవ దినంబునను

సురుచిర మాణిక్య శోభితాగార
నిరుపమ హాటక నిబిడకవాట

మణిసాలభంజికా మహితసోపాన
గణనీయ హేమసంఘటితసవప్ర

తురగ సామజ రథస్తోమాతిరేక
వరవీరభటులచే వర్ణన కెక్కి

యగణిత నిధానాయతంబగుచుఁ
బొగడొందఁగేకయపురి సమీపమున

సాల హింతాల రసాల ఖర్జూర
మాలూర కురువక మన్మథ తిలక

ఘనసార పల్లకీ కదళీ తమాల
కనక రంభార్జున కౌశిక పనస

మల్లికా కుంద చంపక పుండ్ర వకుళ
వల్లికా సుమ ఫలావళులచేఁదనరు

వనవాటిలోన సంభ్రమమున విడిసి
యనుమోదభరమున నా యుధాజిత్తు

తాతకుఁదమరాక తగ నెఱింగింపఁ
బ్రీతిమైఁ గేకయపృథ్వీవిభుండు

పురముసర్వంబును బొసఁగఁ గైసేయఁ
బరిచారకుల వేగఁబంచిన వారు

పట్టుపుట్టంబులుఁబసిఁడికంబములు
చుట్టి వితానముల్‌ సురుచిరంబుగను

కట్టించి బహుపతాకలు కల్వడములు
నెట్టన నొనరించి నిఖిలగేహముల

వివిధశిల్పంబులు వెలయఁజేయించి
యవిరళంబగు వేడ్క నాపణంబులను

గలయఁగా గంధోదకములు చిల్కించి
పొలుపార వరపుష్పములు నిండ నెఱపి

కరము వేగంబునఁగైసేసి రంతఁ
బరువడి చతురంగబలయుతుఁడగుచు

వనితలు..........
..........స్తుతు లోలిఁజెలఁగ

విలసితమతి నంత వెరవు మీఱఁగను
తలకొన్నభక్తి నా దశరథాత్మజులు

తమ తాతమొదలుగా దగిన పెద్దలకుఁ
గ్రమము దప్పక నమస్కారముల్‌ సేసి

వారిచే దీవనల్‌ వరుసఁజేకొనుచు
భూరితేజంబున బొలుపొంది చాల

నారూఢసంతోష మాత్మ రెట్టింప
గారవంబునను గేకయ నృపాలకుఁడు

మనుమలఁదోడ్కొని మహిమతో వచ్చి
తనదు పురంబు నత్తఱిఁబ్రవేశింప

రాజగృహంబుల రమణీయమైన
రాజమార్గంబున రఘుకుమారకులు

తమ తాతతోడుతఁ దనరార నరిగి
విమలమౌ నగరుఁబ్రవేశించి యందుఁ

బొలుపొంద నతనిచేఁబూజితుండగుచుఁ
దలకొన్న వేడ్కతోఁ దాత కిట్లనియె

ననఘాత్మ! నాకు విద్యాభ్యాస మింక
నొనరింపగావలె నొక్కమార్గమున

మనమున నా మీఁద మక్కువ యునిచి
వినుతింపఁదగు సర్వవిద్యలయందు

నార్యులెవ్వరు వారి నర్థి రావించి
యార్య! వారికి మమ్ము నప్పగింపగను

గార్యంబు ననఁగఁ గేకయధరావిభుడు
ధైర్యసంపన్నుని ధర్మవర్తనునిఁ

దన పురోహితుని నుత్తమగుణాన్వితుని
ఘనతపోవైభవు గార్గేయుఁబిలిచి

యనఘ! వీరికి సర్వమైన విద్యలును
దనరార నెఱిఁగింపు దయతోడ ననిన

నా మహామునివర్యుఁడట్లకా కనుచు
ధీమతులైన యా దినపవంశ్యులకు

నొప్పారువిద్యలు నొగి సతతంబుఁ
జెప్పిన నతనిచే శిక్షితులగుచు

నమరవిద్యాభ్యాసమంతయుఁజేసి
..........

..........
..........

సీతయుఁదానును..........
..........

అంత శ్రీరాముండు యౌవరాజ్యమున

నెంతయుఁజతురుఁడై యేకాగ్రబుద్ధిఁ

దమతండ్రిఁగొలుచుచు ధారుణిప్రజకు

సమచిత్తుఁడై ధర్మచరితంబుఁబూని

సీతయుఁదానును జెలువొప్పఁగూడి

నూతనరతి సుఖార్ణోరాశిఁ దేలి

చంద్రశాలలఁగేళిసౌధ వీథికలఁ

జంద్రకాంతమణి విశాలవేదికల

గాజుటోవరుల బంగరుపడుకిండ్ల

జాజిపూఁబాన్పులఁజంపక క్రముక

నారికేళ రసాల నారంగ రంగ

దారామములఁగృతకాద్రిసానువులఁ

గొలఁకులకెలఁకులఁగుంజపుంజములఁ

జలువచప్పరముల సైకతస్థలులఁ

జాతురి మెలఁగుచు సకలభోగములు

నాతతసుఖములు నందుచునుండె.

నని యంధ్రభాష భాషాధీశనిభుఁడు

వినుత కావ్యాగమవిమలమానసుఁడు

పాలితాచారుఁడపార ధీశరథి

భూలోకనిధి గోనబుద్ధభూవిభుఁడు

తమ తండ్రి విట్ఠలధరణీశుపేరఁ

గమనీయతరధైర్యకనకాద్రిపేరఁ

బనుగొన నరిగండభైరవుపేర

ఘనుపేర మీసరగండనిపేర

నలఘునిశ్చలదయాయతబుద్ధిపేర

లలితసద్గుణగణాలంకారుపేర

నా చంద్రతారార్కమై యొప్పుమిగిలి

భూచక్రమున నతిపూజ్యమై వెలయ

నసమానలలితశబ్దార్థసంగతుల

రసికమై చెలువొంద రామాయణమునఁ

బరగ నలంకారభావనల్‌ నిండఁ

గరమొప్పు నీ బాలకాండంబుఁజెప్పె.

నారూఢి నార్షేయమై యాదికావ్య

మై రసికానందమై యెల్లనాఁడు

నివ్వసుమతి నొప్పు నీ పుణ్యచరిత.

మెవ్వరు సదివిన నెవ్వరు వినిన

సామాదిబహువేదచయధామరామ

నామచింతామణి నవ్యభోగములు

పరహితాచారముల్‌ ప్రభువిచారములు

పరిపూర్ణశక్తులు ప్రకటరాజ్యములు

నిర్మలకీర్తులు నిత్యసౌఖ్యములు

ధర్మైకనిష్ఠలు దానాభిరతులు

నాయురారోగ్యంబు లధికసంపదలుఁ

బాయక పాటిల్లుఁ; బాపక్షయంబు

వరపుత్త్రలాభంబు వైరినాశనము

సరినొప్పు; ధనధాన్యచయసమృద్ధియును

నే విఘ్నములు లేక యిండ్లలో నధిక

లావణ్యవతులైన లలనలపొందు,

నన్నలుఁదమ్ములు నభివృద్ధిఁబొంది

మన్ననతోఁగూడి మలసియుండుటయు,

అమితసౌభాగ్యంబు లఖిలభోగములు
నమరంగఁగావించు నమ్మహాత్ములకుఁ

దారకబ్రహ్మమై తనరుమంత్రంబు
శ్రీరామజపమని శ్రీ లుల్లసిల్ల

నతి రహస్యంబుగా నజుఁడు వాల్మీకి
నతిరయంబునఁదెల్ప నాతఁడు నిదియుఁ

జాటించె మోక్షప్రసాదంబుగాను
పాటించి పఠియింపఁబాయుఁబాపములు

ఇది మోక్షసాధనం..........
..........

సతతంబు దేవతాసంతర్పణంబుఁ

బితృగణతృప్తియుఁబెంపొందుచుండు;

నిది మోక్షసాధనం,బిది పాపహరము

నిది దివ్య, మిది భవ్య, మిదియు శ్రీకరము;

రమణీయలీల నీ రామాయణంబుఁ

గ్రమమొప్పఁబూజింపఁగల్గుఁబుణ్యములు;

వ్రాసినవారికి వరశుభోన్నతులు

వాసవలోకనివాసంబుఁగలుగు.

నెందాఁకఁగులగిరు లెందాఁక జలధు

లెందాఁక రవిచంద్రు లెందాఁకఁ దార

లెందాఁక వేదంబు లెందాఁక దిశలు

నెందాఁక భువనంబు లేపు దీపించు

నందాఁక నీకథ యక్షరానంద

సందోహదోహళాచారమై పరగు.

---
పాదసూచికలు (Footnotes):
[1]  గేళి
[2]  రాజ
[3]  గూడియె
[4]  డట్లు
[5]  దాను నుత్సవమునఁబొంది
[6]  తంబుమెఱసి
[7]  ప్రకటపుణ్యోదయు
[8]  రాజునిన్ను- గొనిపోదునని వచ్చికోరి
[9]  వాక్యా
[10]  గుణ
[11]  వనజోదరుని పేర వనమాలిపేర
[12]  నిర్మల
[13]  ఇటమీఁది ద్విపదలు గ్రంథాంతమందుండఁదగినవి. కాని వ్రాఁతప్రతులలోఁబ్రతికాండాంతము నను గూడఁ గానవచ్చుచున్నవి