# కాండము: అరణ్యకాండము
# అధ్యాయము: 009
# శీర్షిక: పంచవటీ ప్రవేశము

యట పంచవటి కేఁగి యందున్న మునులఁ

బటుతపోధనుల సంభావించి మ్రొక్కి[వా.రా. సర్గ 15]

కరమర్థి వారు సత్కారముల్‌ సేయ

ధరణీతనయఁజూచి తమ్మునిఁజూచి:

తన మది నందుండఁ దగ నిశ్చయించి
పనుపడ నిట్లని పలికె రాఘవుఁడు

“పొలుపొంద నెందును బుణ్యాశ్రమములు

గలయఁబెక్కులు వొడఁగందుముగాని

యీ గౌతమీగంగ యీ సరోవరము

లీ గిరు లీ తరు లీ యాశ్రమములు

నెందునుఁబొడఁగంటిమే;యిటమీఁద

నిందుండుదము మనమింపొంద.”ననుచు

నానందమునఁబొంది యందున్నమునుల

యానతి గైకొని యా ప్రొద్దె కడఁగి

తాను సౌమిత్రియుఁ దగఁబర్ణశాల

నూనినక్రమముతో నొప్పారఁగట్టి

తమ్ముఁడుఁదానును దానిఁబూజించి

యమ్మహీసుతఁగూడి యనురాగ మెసగ

నా పర్ణశాలయం దాఱుమాసములు

దీపించుపేర్మి వర్తింపుచు నుండె.

---
పాదసూచికలు (Footnotes):
[1]  యిలమీఁద
[2]  గ్రింద
[3]  మీ పొంత
[4]  తగుపర్ణ