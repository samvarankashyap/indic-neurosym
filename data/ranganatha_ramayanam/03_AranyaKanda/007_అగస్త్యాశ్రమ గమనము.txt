# కాండము: అరణ్యకాండము
# అధ్యాయము: 007
# శీర్షిక: అగస్త్యాశ్రమ గమనము

గనుఁగవవిందుగాఁగాంచి యందొక్క

మునిచేతఁదమరాక మున్నెఱింగించి

చని చొచ్చి మునిపతిచరణపద్మముల

కనురాగమున మ్రొక్క నక్కునఁజేర్చి

దీవించి వేవేల తెఱఁగుల భక్తి

భావించి సంతుష్టిపరులఁ గావించి:

“యోరామ! శుభనామ! యుత్పలశ్యామ!

క్రూరదానవభీమ! గుణధామ! నీవు

మునులభాగ్యమ్మున మునివృత్తిఁదాల్చి

వనములఁదపసివై వర్తింప వచ్చి

యరుదారఁజిత్రకూటాద్రి కేతెంచి
వరమతి నొక్క సంవత్సరంబుండి

శరభంగమౌని యాశ్రమము కేతెంచి
శరణుచొచ్చిన మునీశ్వరులను గాచి

‘దనుజులఁజంపెదఁ దలఁకకుఁడింక.’

నని ప్రీతి మునులకు నభయంబు లిచ్చి

కరుణించి తన విని కాకుత్స్థతిలక!

పరమసంతోషసంపన్నుఁడ నైతి.”

నని యర్థిఁబూజించి యతులదివ్యాస్త్ర

ఘనశస్త్రకోదండ కవచాదు లిచ్చె.

నిచ్చినఁ గైకొని యినకులాధీశుఁ

డచ్చట సుఖగోష్ఠి నా రాత్రి నిలిచె.

నిచ్చినఁగైకొని..........
.......... నా రాత్రి నిలిచి

ఘనభక్తి మఱునాఁడగస్త్యసంయమికి
వినయంబుతో మ్రొక్కి వీడ్కొని కదలి

యట పంచవటి కేఁగి....
..........(చూ.పు. 174)

మఱునాఁడు సంధ్యాసమాధులు దీర్చి

పరమాత్ముఁ డమ్మునిపతికి మ్రొక్కంగ

దీవించి పూజించి తెఱఁ గొప్ప రామ

దేవుని వీక్షించి ధీమంతుఁడైన

ఘటసంభవుఁడు భావికార్య మూహించి

పటువాక్యముల రామభద్రుతో ననియె.

“శ్రీరామ! గోదావరీసరిత్పుణ్య

వారి శీతలగంధవాహకుమార

ఘటితనర్తనవనాంగణలతానటికి

జటికృతపూజధూర్జటికి నాపంచ

వటికిఁబొ.”మ్మన రఘువర్యుఁడచ్చటికి

ఘటసూతి వీడ్కొని కదలిపోవుచును[వా.రా. సర్గ 14]

---
పాదసూచికలు (Footnotes):
[1]  ముని కెఱిఁ
[2]  చనఁజొచ్చి
[3]  మోచి
[4]  వర్తింపవచ్చినావర్థి