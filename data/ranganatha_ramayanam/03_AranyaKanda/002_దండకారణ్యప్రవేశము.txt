# కాండము: అరణ్యకాండము
# అధ్యాయము: 002
# శీర్షిక: దండకారణ్యప్రవేశము

సరళతాలతమాలసాలహింతాల

కురవకాగురువటకుటజగణ్యంబు

చండాంశునిభమునిజనశరణ్యంబు

గండకహర్యక్షగవయ వేదండ

గండభేరుండాదిఖగమృగోద్దండ

దండకారణ్యంబు దరియంగఁజొచ్చి

వేదనాదములచే విస్తార హోమ

వేదులచేతఁ బవిత్రంబులైన

పర్ణశాలలయందుఁబవనాంబు జీర్ణ

పర్ణాదులగుచుఁ దపంబుగావించు

మునులచే మిగుల సమున్నతి నొప్పు

జననుత తాపసాశ్రమములు వెక్కు

గనుఁగొంచు వారలు గావించుపూజ

లనురక్తిఁగైకొంచు ననుజుండుఁదాను

---
పాదసూచికలు (Footnotes):
[1]  వాల్మీకి భాస్కరరామాయణములయందు దండకారణ్య ప్రవేశ గాథతో నరణ్యకాండము మొదలిడుచున్నది