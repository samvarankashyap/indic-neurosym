# కాండము: అరణ్యకాండము
# అధ్యాయము: 008
# శీర్షిక: జటాయు దర్శనము

నడుత్రోవ నొకపక్షినాథుని ఱెక్క

లుడివోని కులగిరియో యనుదానిఁ

గని దైత్యుఁడనుబుద్ధిఁగదిసి:“నీవెవ్వ?”

డనుటయు ముదమందియా పక్షి వలికె:

“గరుడాగ్రజాతుండు కశ్యపతనయుఁ

డరుణసారథియైన యరుణుండు ఘనుఁడు

మా తండ్రి;మఱియు సంపాతి మాయన్న;

మీ తండ్రిసఖుఁడఁ జుమీ యేను రామ!

యితరుఁడఁగాను; మీ హితకార్యపరుఁడ

నతులసాహసుఁడ, జటాయువన్వాఁడ;

నీ వనంబును నసురేంద్రసేవితము;

కావున వైదేహిఁ గావు; మేమఱకు.”

మనవుడు దశరథునట్లకా నతని

మనమున యోజించి మైత్రిఁబూజించి