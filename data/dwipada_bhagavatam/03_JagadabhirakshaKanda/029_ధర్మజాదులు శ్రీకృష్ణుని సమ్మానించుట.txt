# కాండము: జగదభిరక్షకాండము
# అధ్యాయము: 029
# శీర్షిక: ధర్మజాదులు శ్రీకృష్ణుని సమ్మానించుట

అమ్మహాత్మునిరాక యరసి ధర్మజుఁడు

తమ్ములుఁ దాను బాంధవులతో నెదురు,

వచ్చి నమ్రుండైన వసుదేవతనయు

గ్రుచ్చి కౌఁగిటఁ జేర్చె; గోవిందు డంత

ననిలనందను బ్రేమ నక్కునఁ జేర్చి

తనకు మ్రొక్కిన మాద్రి తనయుల నరుని490

ననువార నాలింగనము సేసి వార

లందఱుఁ గొల్చిరా నమరేంద్రులీలఁ

జెంది యప్పురిఁ ప్రవేశించె మురారి.

పౌరుల కన్నులపండువ గాఁగ

భూరిపుణ్యుఁడు పాండవుల నగరికిని

నరిగి కుంతికి మ్రొక్క నమ్మహాదేవి

కరమొప్పఁ గృష్ణుని గౌఁగిటఁ జేర్చి

యానందరసముబ్బి యలుగులుఁ బారఁ