# కాండము: జగదభిరక్షకాండము
# అధ్యాయము: 021
# శీర్షిక: నారదుఁడు శ్రీకృష్ణుని లీలలను జూడనేతెంచుట

మరిగివర్తించునో! మరి నేర్పుకొలఁది

యరసివచ్చెదఁగాక యనుచు నారదుఁడు

వరభక్తి నేతెంచి వడి ద్వారవతికి.

చనుదెంచుచో సత్య సదనంబునందుఁ

దనుపారుఁ బారిజాతమునీడ నొప్పు

విరులచప్పరములో విశదమై పొలుచు

పరువంపు పువ్వులపానుపు మీఁద

పల్లవశ్రీమించి పరగుకెంగేల

నల్లన రుక్మిణి యడుగులొత్తుచును

కాళిందిసతియు లక్షణయును నిలిచి

తాలవృంతంబులు దనుపార వీవ;

తమ్ములమీయంగఁ దగ మిత్రవింద;

అమ్ముకుందునకు నానందమొదింప

శంబరాంతకు మూలశక్తియో యనఁగఁ

బంబినరాగసంభ్రమచిత్త యగుచు

జాంబవతీదేవి చందనంబలఁద;

కంబుకంఠలు మదిఁగరము సంతసము

నలి సత్యభామయు నాగ్నజిత్తియును

సలలితంబైన వింజామర లిడఁగఁ;340

కెంగేలఁగేలును గీలించి భద్ర

యంగుళాగ్రములొత్తి యందంద తివియ;

లాలితమంగళాలాపంబు లొలయఁ