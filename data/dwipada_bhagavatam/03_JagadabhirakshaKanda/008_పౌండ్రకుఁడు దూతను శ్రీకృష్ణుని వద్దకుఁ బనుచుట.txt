# కాండము: జగదభిరక్షకాండము
# అధ్యాయము: 008
# శీర్షిక: పౌండ్రకుఁడు దూతను శ్రీకృష్ణుని వద్దకుఁ బనుచుట

హరి సన్నిధికిఁ దజ్ఞుఁడను దూతఁబనుప

నరుదెంచి తగ సుధర్మాభ్యంతరమున

వృష్టిభోజాంధక వీరులుఁ గొలువ

నిష్టవర్తన నున్న నిందిరారమణుఁ

గని మ్రొక్కి తనవచ్చు కార్యమంతయును

వినుపించఁ జొచ్చెను వెఱపింత లేక.

“ఆపౌండ్ర నృపతి యాహవదండపాణి

భూపాలతిలకంబు వుత్తెంచె నన్ను.

ఆతఁడు నీతోడ ననుమన్న మాట

లాతతంబుగ విను మంభోజనయన!

“వసుధభారము మాన్ప వైరుల నడంప

దెసలఁ బెంపఁగ వాసుదేవుఁడ నేను

నాచిహ్నములుఁ దాల్చి నాపేరుఁ దాల్చి

యీచావుఁ దెచ్చుకో నేఁటికి నీకు?

ఘనగదాశంఖచక్రమును శార్ఙమును