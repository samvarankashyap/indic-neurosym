# కాండము: జగదభిరక్షకాండము
# అధ్యాయము: 015
# శీర్షిక: బలరామ ద్వివిదుల ద్వంద్వయుద్ధము

తాలాంకుడొకరాత దర్పించి వైన

నాలోన గోపించి నతనిపై కుఱికి

చీరలు జించి యాసీధుభాండంబు

బోరన బగులంగ బొడిచి దాకుటయు

కామపాలుడు వాని గడకతో బట్టి

వేముష్టి బొడిచిన వికవిక నవ్వి

ప్రళయకాలోత్తాలభైరవుభంగి

బలియుడై మైవచ్చి బలున కిట్లనియె

నలినాక్ష యేరీతి నాడు నామిత్రు

దలమీరి నరకు నుద్దండత జంపి

వచ్చితి నేనేడు వచ్చిన వాడ

జెచ్చెర సమరంబు సేయు నాతోడ