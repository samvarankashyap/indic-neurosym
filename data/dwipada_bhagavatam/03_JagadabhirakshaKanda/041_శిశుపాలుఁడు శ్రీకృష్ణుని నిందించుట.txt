# కాండము: జగదభిరక్షకాండము
# అధ్యాయము: 041
# శీర్షిక: శిశుపాలుఁడు శ్రీకృష్ణుని నిందించుట

“కటకటా! ధర్మజ! కడుచిన్నపాపఁ

డిటుజెప్ప నీబుద్ధి యేల నిట్లయ్యె?

గోపాలకుని జాలికుని సత్వహీను

బాపాత్ముఁ బశుకర్ముఁ బరదారగమను

నేమని పూజించి తిందఱి నడుమ?

ఏమటివాఁడు వీఁడీ యర్ఘ్యమునకు

బలపరాక్రముల భూపతుల సన్మునుల

దలవంపు సేయఁగఁ దగునయ్య నీకు?

ఎఱుగక కూర్మి నీవిచ్చిననైన

తఱిలేచి యర్ఘ్యంబు తానెట్లుగొనియె?

పూజనీయులగు నీ పురుషులలోన

నేజాతిగలవాఁడు! ఇటుపెద్ద సేయ?”640