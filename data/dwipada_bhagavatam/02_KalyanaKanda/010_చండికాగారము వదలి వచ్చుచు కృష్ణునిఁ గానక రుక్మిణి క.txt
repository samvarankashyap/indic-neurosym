# కాండము: కల్యాణకాండము
# అధ్యాయము: 010
# శీర్షిక: చండికాగారము వదలి వచ్చుచు కృష్ణునిఁ గానక రుక్మిణి కలఁగుట

జలజాక్షురామికిఁ జంచలంబందుఁ

దలపోయు, మార్గంబుఁ దప్పక చూచు

“నావల శుభలగ్న మాసన్నమాయె

నావిష్ణుఁ డేలకో యరుదేరతడసె!

ఆవిప్రవరునితో నాడినమాట

నేవిధంబున తప్పఁడేలకో! ఇంక

నింతట హరి రాక యెడసేసెనేని

కంతుని పూనిక కడతేరకున్నె!"140

అని విచారింపుచో నాసీరితోనఁ

జనుదెంచి విమలభీషణవృత్తిఁ దోఁప

గరుడకేతనకాంతి గగనంబు గప్ప

నరదంబుపైఁ గృష్ణుఁ డడ్డంబు వచ్చి

కనియెఁ గోమలి నీలకచఁ గంబుకంఠిఁ

దనుమధ్య నుత్ఫుల్ల తామరసాక్షి

నారూఢయవ్వన నమృతాంశుముఖిని

హారకంకణనూపురాలంకృతాంగి

నాదిమలక్ష్మిఁ గన్యాశిరోమణిని

వైదర్భిఁ గని యదువరుఁ డుత్సహించె.