# కాండము: కల్యాణకాండము
# అధ్యాయము: 043
# శీర్షిక: శ్రీకృష్ణుడు ఇంద్రప్రస్థపురమునకు వెడలుట

తనరంగ నింద్రప్రస్థంబున కరిగె

అఖలలోకారాధ్యుడగు విశ్వగురుడు

సుఖతరంబుగ బాండుసుతుల నీక్షించి

సుదతి గొంతికి ధర్మసుతునకు మ్రొక్కి

కదియంగ భీముని గౌగిట జేర్చి

నవ్వుచు దనమ్రోల నమ్రులై యున్న

కవ్వడికవల నొక్కట నెత్తి ప్రేమ

నందఱి సేమంబు లడుగంగ వార

లందఱు బూజింప నానందమంది

గొంతియు గృష్ణు నక్కున జేర్చి దుఃఖ

మంతకంతకు బేర్చి యార్తిమై నేడ్వ

గరపల్లవంబున గన్నీరు దుడిచి

నరుదండ దన మేనయత్త నూరార్చి
