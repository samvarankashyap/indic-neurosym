# కాండము: కల్యాణకాండము
# అధ్యాయము: 017
# శీర్షిక: రుక్మిణి తనయన్నను విడిచిపుచ్చుమని శ్రీకృష్ణుని బ్రార్థించుట

అక్కటా ఈతడు నీయంతరం బెఱుగ

కిక్కడ నీచేత నిటుగట్టు వడియె

వెరగొప్ప నన్ను దా విడిపింతు ననుచు

నరుదెంచినాడు నాయగ్రజు డితడు

కలనిలో బడువారి గావక యిట్లు

పొలువసేతలు సేయ బోలునే యకట

నన్ను మన్నించి క్రన్నన బ్రాణమెత్తు

మిన్ని దప్పులు గాచి యతని బోవిడువు

మని పల్కు నంతలో నడరి సీరియును

జనుదెంచె వైదర్భి సైన్యంబు బఱచి

హరిగూడుకొని సీరి యరడంబు మీద

దురపిల్లు రుక్మి నుదురు జూచి పలికె
