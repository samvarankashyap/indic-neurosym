# కాండము: కల్యాణకాండము
# అధ్యాయము: 030
# శీర్షిక: సత్రాజిత్తు శ్రీకృష్ణుడు మణి నపహరించెనని సందేహించుట

“కటకటా! అడవి కొక్కరుఁడునుఁ బోయెఁ

గుటిలత నెవ్వరు కూల్చిరోగాక!

తనకు నమ్మణి యీని తప్పున శౌరి

మనప్రసేనుఁ బట్టి మడియింపఁబోలు!

అతఁడేల లోబడు నన్యులచేత?

ఇతరులీసాహసం బేల కావింత్రు?

అడిగిన యీ నేరకనుజన్ముఁ గోలు

పడితినక్కట!" అని పలవింపుచుండ

విని పౌరులెల్లను విష్ణుని దలఁచి

యనుమానపడుచుండ నామాట లెఱిఁగి360

యపరిమితజ్ఞాని యగు శౌరి యట్టి

యపకీర్తి నెబ్భంగి నడఁగింతు ననుచు