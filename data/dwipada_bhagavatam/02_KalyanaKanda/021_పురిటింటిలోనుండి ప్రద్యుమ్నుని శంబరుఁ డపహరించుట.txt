# కాండము: కల్యాణకాండము
# అధ్యాయము: 021
# శీర్షిక: పురిటింటిలోనుండి ప్రద్యుమ్నుని శంబరు డపహరించుట

మువ్వంటుదినమయ్యొ ముద్దులపట్టి

నెవ్వడో కొనిపోయె నింటిలోనుండ

అని మహారోదన మటు సేయ శౌరి

విని సంభ్రమించి యవ్విధమెల్ల మున్నె

యెఱిగినవాడయ్యు నెఱుగనియట్లు

వెఱ గంది నలుగడ వెదకంగ బనిచె

వదలక దన పూర్వవైరంబు దలచి

యదయుడై శంబకుండను దైత్యవరుడు

కొనిపోయి జలధి నక్కొమరుని వైచి

చనియె నాశిశువు మత్స్యము మ్రింగె నంత
