# కాండము: కల్యాణకాండము
# అధ్యాయము: 014
# శీర్షిక: శిశుపాలుడు క్రోధముతో హరిపై గవయుట

అంత నాశిశుపాలు డందఱ జూచి

యెంతయు దర్పించి యెలుగెత్తిపలికె

కడు గ్రొవ్వి గొల్లలుగానక నన్ను

దొడరి నే నున్నచో దొయ్యలి నెత్తి

కొనిపోయి రిద్దఱు కూల్చెద నొండె

చనియాజి వారిచే జచ్చెద నొండె

యిట్టిజీవమునొంది యింటికిబోవ

నెట్లోర్తు నాశౌర్య మెన్నటికింక

అనిపల్కి పేర్చి తానటు సేన దాకి

వనసమూహము నేర్చు వహ్నిచందమున

దర మిడి పటురథదంతియశ్వముల

బొరిమార్ప దద్బలంబులు పెల్లగిల్లె

బలము వీగుట జూచి బలభద్రుడంత