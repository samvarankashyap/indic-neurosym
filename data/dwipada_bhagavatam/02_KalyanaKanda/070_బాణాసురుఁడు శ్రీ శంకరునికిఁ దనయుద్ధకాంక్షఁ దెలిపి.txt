# కాండము: కల్యాణకాండము
# అధ్యాయము: 070
# శీర్షిక: బాణాసురుఁడు శ్రీ శంకరునికిఁ దనయుద్ధకాంక్షఁ దెలిపి ప్రార్థించుట

అతఁడు(ను) గర్వాంధుఁడై యొక్కనాఁడు

భూతేశు పాదాబ్జములమీఁద వ్రాలి760

వినతుఁడై చేతులు వేయును మొగిచి

యనుకంపఁ దోఁప నిట్లని విన్నవించె.

“దేవ! మహాదేవ! దేవతారాధ్య!

భావజసంహార! భక్తమందార!

నీవు ప్రసాదింప నిఖిల రాజ్యములు

నీవేయి చేతులు నివినాకుఁ గలిగె!

అవనిలో నాకంటె నధికుఁడు లేమి

నివి వృధాకథలయ్యె నిభచర్మవసన!

తురగఖురోద్ధూతధూళి పెల్లగయు

దురములోఁ దురగంబుఁ ద్రోలంగలేదు;

మండిత దోర్దండ మండలాగ్రమునఁ

జెండాడి పగతులఁ జిక్కింపలేదు;

చటుల కార్ముకముక్త శర పరంపరలఁ

బటు మాంసముర్వికి బలిసేయలేదు;

దంతికోదండ! గదాతాటనముల