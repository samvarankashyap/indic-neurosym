# కాండము: కల్యాణకాండము
# అధ్యాయము: 016
# శీర్షిక: శ్రీకృష్ణుఁడు రుక్మిని ధ్వజస్తంభమునకుఁ గట్టి తల గొరుగుట

తనపాగఁగొని ధ్వజస్తంభంబుతోడ

మెలివట్టి మెడగట్టి మిడమిడఁ జూడ

నలుకమైఁ బేర్చి పెద్దమ్మున శిరముఁ

బలుపున జుట్టును బాఱఁగ గొఱిగి

యునిచిన భేదంబు నుమ్మలికంబుఁ

బెనుపాటు గదుర నిర్విణ్ణుఁడై యున్న

యన్నను గనుగొని యడలు దీపింపఁ

గన్నుల నీరొల్క గద్గద యగుచు

మొగము వెల్వలబార ముదమున సిగ్గు

వగయుఁ దోఁపఁగ నిల్చి వైదర్భి పలికె.