# కాండము: కల్యాణకాండము
# అధ్యాయము: 038
# శీర్షిక: శతధన్వుఁడు సత్రాజిత్తుని వధించి మణిని హరించుట

యక్రూరకృతవర్మ లా కృష్ణుతోడ

వక్రుడౌ శతధన్వు వడిఁ జూచి పలికి

“రడరుచు సత్రాజతను వాఁడు నీకుఁ

గడఁగుచు యీనున్న కన్యయు హరికి420

నిచ్చె నాతని రత్న మే వెంట నై న

పుచ్చుకొమ్మ" నుటయుఁ బొరి నొక్క రాత్రి

తనయింట నున్న సత్రాజిత్తు నిద్ర

దనిసి యుండగ మెడఁ దఱిగి వధించె.

తరుణులందఱు నేడ్వఁ దనరి యామణిని

హరియించె శతధన్వుఁ డఱ యింతలేక

సత్యభామయుఁ దండ్రి చావున కడలి

యత్యంతశోకాన నతని కాయంబుఁ

దైలపక్వముఁ జేసి తగుచోట నునిచి

యా లేమ కరిపురి కరుదెంచె నంత.