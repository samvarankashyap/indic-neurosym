# కాండము: మధురాకాండము
# అధ్యాయము: 019
# శీర్షిక: కంసుడు చాణూరముష్టికులను శ్రీకృష్ణునిపై బోరబంపుట

డింది చాణూరముష్టికుల రప్పించి

దందడి బెదవులు దడపుచు బలికె

మనమంటపము సొచ్చి మనవిల్లు విడిచి

మనపట్టపేనుగ మడియించి వీరు

మనమీద వచ్చిరి మహితవిక్రములు

తనరార మల్లయుద్ధము నేర్పు మెఱసి

పోర మీరిరువురు బొలియించి వేగ

నారాజ్యమును నన్ను నాబంధుజనుల

రక్షించి నాదుసామ్రాజ్య మెంతయును

నక్షయంబుగ నేలుమని పల్కుటయును

తివిరి యుక్కున దాత తీర్చినయట్ల

ప్రవిమలంబగు మహాప్రతిమలో యనగ