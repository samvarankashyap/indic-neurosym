# కాండము: మధురాకాండము
# అధ్యాయము: 042
# శీర్షిక: ఉద్ధవుడు శ్రీకృష్ణుని గుఱించి యశోదానందులకు జెప్పుట

అనిపల్కి నందుండు నయ్యశోదయును

మనమున హర్షించి మ్రాన్పడి మేను

గరుపార హర్షాశ్రుకణములు దొరుగ

బొరిబొరి జిత్రరూపులుభంగి నున్న

యాదంపతుల జూచి యనియె నుద్ధవుడు

వేదాంతవిదుడైన విష్ణునియందు

బూని మీచిత్తాబ్దములు బెట్టినారు

కాన యెందును బుణ్యకర్మలు మీరు

కృష్ణ జనార్దన కేశవ శౌరి

విష్ణు నారాయణ వేదాంతవేద్య

అని తలంచినవారి కఘములు వొలియు

బెనుపార వారల బెంచి పోషింప

మీభాగ్వమహిమకు మితి వేరె కలదె