# కాండము: మధురాకాండము
# అధ్యాయము: 068
# శీర్షిక: కృష్ణు డొంటరిగా కాలయవనునికడకు జనుట

హరి నిరాయుధలీల నట కాలయవను

కడకు నిర్భయత నొక్కరుడు నేతేర

గడుసోద్యమంది యక్కమలాక్షు నెఱిగి

యడరి దిగ్గన లేచి యట గాలయవను

డడనయ్యె నదె పట్టుడని వెంటదగుల

హరి వాని గడపట నందంద పరువ

వెరవేది వాడును వెనుకొని పలికె

వీరధర్మము మాని వెలివారు నగగ

నీరీతి బారుట యిది బంటుతనమె

పగవాడు నీవెంట బడ సిగ్గుమాలి

తెగిపార బ్రాణంబు తీపటె కృష్ణ

పోవకు పోయిన బొరిగొందు ననిన