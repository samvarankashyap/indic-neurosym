# కాండము: మధురాకాండము
# అధ్యాయము: 077
# శీర్షిక: బలరామకృష్ణులు నిప్పులోమాడిరని తలంచి జరాసంధుఁడు మఱలిపోవుట

నాలో జరాసంధుఁడా గోపవరులఁ

గాలి చచ్చినవారిగా నిశ్చయించి

యగణితంబగు సేనలన్నియుఁ గొలువ

మగధదేశమునకు మగుడ నేతెంచె.

అక్కడ గోవిందుఁ డఖలబాంధవులుఁ

దక్కక తనుఁగొల్వ ద్వారకాపురిని

నానకదుందుభి యనుమతి నుగ్ర

సేనుఁడు తనపంపు సేయ సామ్రాజ్య

కలనంబునకుఁ దానె కర్తయై పేర్చి

బలభద్రుఁగూడి నిర్భయవృత్తి నుండె.

మధురలోపల శత్రుమథనంబు సేసి

మధువైరి విహరించు మహానీయకధలఁ

దాత్పర్యమున విన్న ధన్యచిత్తులకు

సత్పుత్రలాభంబు శత్రుజయంబుఁ

గమనీయధర్మార్థకామమోక్షములు

సమకూరి హరిభక్తి సౌఖ్యంబు నొందు

నని చెప్పుటయు వీని ననఘునిచేత

విని కృతార్ధుఁడనైతి వివిధసంపదల

హరి యెట్లు విహరించె నట మీఁది కథలఁ