# కాండము: మధురాకాండము
# అధ్యాయము: 047
# శీర్షిక: గోపికలు శ్రీకృష్ణుని రూపును జేష్టలును వర్ణించుట

నల్లని మే నున్నతమైన యురము

దెల్లదమ్ముల మించు తెలిగన్నుగవయు

నెరిజడ చొళ్లెము నిటలరేఖయును

జిరునవ్వు మోమును జేత వేణువును

నాయతబాహులు నధరంపుకెంపు

పాయక జిగిమించు పసిడిచేలయును

దలబురిపెనపు కదంబమంజరియు

ధళధళ వెలుగెడు దంతదీధితియు

గలరూపు మోమున గట్టినట్లుండ

తలచకుండిన నుండు తలచిన నుండు

కలలందు మాతోడ గవయుచు నుండు

నెన్నడు వచ్చునో యిందిరావిభుడు
