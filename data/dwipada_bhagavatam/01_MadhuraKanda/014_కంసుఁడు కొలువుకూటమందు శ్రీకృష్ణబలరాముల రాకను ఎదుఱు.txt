# కాండము: మధురాకాండము
# అధ్యాయము: 014
# శీర్షిక: కంసుడు కొలువుకూటమందు శ్రీకృష్ణబలరాముల రాకను ఎదుఱుచూచుట

అంత గంసుడు పూర్వాహ్నికక్రియలు

సంతసంబున దీర్చి సకలభూపతులు

గొలిచియుండగ బెద్దకొలువుండి వేడ్క

బలరామకృష్ణుల బవరంబు జూడ

దలచి పెంపెసలారు తమకంబులందు

వలయువారును వసియించెనంత

మఱియును బహువిధమంచియలందు

వరులు సద్విజరాజవైశ్యశూద్రులను

ప్రవిమలంబుగనుండి రంగమధ్యమున

వివిధపుష్పసుగంధవిధులు వాసించి

పరగ నవ్వేళ గోపాలురు దాను

నరుదెంచి నందుండు నాభోజపతికి