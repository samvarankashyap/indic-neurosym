# కాండము: మధురాకాండము
# అధ్యాయము: 071
# శీర్షిక: ముచికుందుని వృత్తాంతము

ఎవ్వఁడా పురుషుఁ డందేల నొక్కరుఁడు

నవ్విధి నిద్రితుఁడై యుండఁగోరె!

అతని చూపులఁ గాలయవనుఁడు కాల

గతమేమి? ఆయనకథఁ జెప్పవలయు”

ననుఁడు నాశుకయోగి యారాజచంద్రుఁ

గనుఁగొని విస్మయకలితుఁడై పలికె.620

కురువిభుఁ డిక్ష్వాకుకులవార్ధిచంద్రుఁ

బరహితచంద్రుఁడు ప్రథనసాహసుఁడు

మాంధాతసుతుఁడు నిర్మలమతి సత్య

సంధాస్యుఁ డఖిలరాజన్యశేఖరుఁడు

ముచికుందుడనువాఁడు మును దేవతార్థ

మచలితస్థితిఁ బోరి యసురుల నోర్చె.

అతనిని మెచ్చి యింద్రాదిదేవతలు