# కాండము: మధురాకాండము
# అధ్యాయము: 016
# శీర్షిక: శ్రీకృష్ణునిపై మాపటీడు మదగజమును బురికొల్పుట

వికసితపుష్కరవిభవంబు జెంది

యకుటిలదీర్ఘశృంగారూఢి నొప్పి

మానుగా వంశాఢ్యమహిమ జెన్నొంది

దాన నిర్జరలీల దనుపార బేర్చి

పొడవు తక్కువగాని భూధరేంద్రంబు

వడువున జెలువారు వరశక్తిచేత

నష్టదిగ్గజముల నాపంగనోపు

నష్టమదాపూర్ణమై పేర్చుకరణి

కువలయవేలంబు కోరియాశాల

నవిరళంబుగ నిల్చి యతికౌతుకమున
